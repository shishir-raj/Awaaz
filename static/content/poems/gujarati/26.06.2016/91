જિંદગી હવે એક નવી રીત લાગે છે / હિરલ પરમાર

જિંદગી હવે એક નવી રીત લાગે છે,
પ્રેમથી ગવાય જે એવું ગીત લાગે છે.
આ સફર તો છે બસ ચાલતા રહેવાની,
જો ગણો તો દરેક રાહી મનમીત લાગે છે.
જયારથી સરખાવું છું જીવનને પ્રેમ સાથે,
સઘળું હારી ગયા પછી પણ જીત લાગે છે.
દુ:ખથી ડરો નહીં હંમેશાં હસતા રહો,
વેદનાની સરવાણીમાં મીઠું સંગીત લાગે છે!
ઓછું પણ જીવીએ જીવન મહેકતા ફૂલ જેવું,
અંતે તો જિંદગીને જખમોથી પ્રીત લાગે છે.
