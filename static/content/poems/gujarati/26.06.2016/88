મૌનનાં યારો હવે પડઘાં પડે છે / ચેતન ફ્રેમવાલા

મૌનનાં યારો હવે પડઘાં પડે છે,
ને મિત્રોનાં કીધાં સૌ, મુજને નડે છે!
પસ્તીનાં છાપા શા, છે સંબંધ સગળા,
વીતતી હર શ્રણ થકી, એ ઓગળે છે!
પામવું હો જો કશું, માથું નમાવો!
પ્રેમથી યાચો સદા- પત્થર ફળે છે!
“સાત પગલાં”; દશ દિશે ભટકે હવે,
તે છતાં મુજ દામ્પત્ય ઝળહળે છે!
ચામડી નાસૂર થૈ છે, યારો મારી,
ક્યાં નિરાશા-આશા, કો’ મુજને કળે છે!
યાદ એની દિલને બાળે જે ,શ્રણે,
સ્વિચ થાતી ‘ઓન’ ને શબ્દો સરે છે!
સૌ નિયમ બાજૂએ મૂકી આવ,’ચેતન’!
દિલ હજીયે તારા માટે ટળવળે છે!...
