સમાવી નહીં શકે / નીલેશ પટેલ

પથ્થરની વરચે ઝાડને વાવી નહીં શકે, ઝરણાને પાછું પર્વતે લાવી નહીં શકે.
માણસ તું એટલો બૂરો અપરાધ ન કર, કે ઇશ્વરે સજાથી બચાવી નહીં શકે.
અંધારી રાતે ઝાડ કૂંપળને કહ્યા કરે છે,
તડકાનું વાળુ કોઇ કરાવી નહીં શકે.
ચાતકને ચાર ટીપાં તરસ માટે કાફી છે,
વરસાદી જળ ચાંચ સમાવી નહીં શકે.
બારીની આસપાસનાં દૃશ્યો હટી શકે, આકાશથી સૂરજને હટાવી નહીં શકે.
અખબારમાં ઘણાયની તસવીર હોય છે,
પણ ઓળખાણ તારી કરાવી નહીં શકે.
