એ ખબર નથી! / ગુમનામ કવિ

લખતા આવડે છે કે નહી, એ ખબર નથી!
પણ વિચારોને ઘણીવાર કાગળ પર
ઉતારી લઉ  છું
વાંચતા આવડે છે કે નહી, એ ખબર નથી!
પણ બીજાના મન ને જાણવાની
કોશીશ  કરી લઉ છું
જોતા આવડે છે કે નહી, એ ખબર નથી!
પણ પોતાના કર્મોની ઝલક  અચુક
લઇ લઉ છું
ચાલતા આવડે છે કે નહી, એ ખબર નથી!
પણ રણમાં પાણીના  આભાસથી દોટ
મૂકી દઉ છું
બોલતા આવડે છે કે નહી, એ ખબર નથી!
પણ અપશબ્દ  નીકળ્તા પહેલા
જીભને સંભાળી લઉ છું
સાંભળતા આવડે છે કે નહી, એ
ખબર  નથી!
પણ મળેલી સાચી સલાહ જીવનમાં
આવરી લઉ છું
રમતા આવડે છે કે નહી, એ  ખબર નથી!
પણ જીવનની રમતોમાં કોઇક રમત
જીતી લઉ છું
વ્યક્ત કરતા આવડે છે  કે નહી,
એ ખબર નથી!
પણ આ સંસારમાં મારો લખાયેલો
ભાગ ભજવી લઉ  છું
જીવતા આવડે છે કે નહી, એ ખબર નથી!
પણ ક્ષણ ક્ષણ માંથી નાની
મોટી  ખુશીઓ છીનવી લઉ છું
અનુભવતા આવડે છે કે નહી, એ
ખબર નથી!
પણ કુદરતના  હિસ્સા તરીકે
પોતાની તરફ ઇશારો કરી લઉ...
