ஊரின் பெருமை உணர்த்தினாள் ஒருத்தி! / கலைஞர். மு. கருணாநிதி

" முன்றில் முஞ்ஞையொடு முசுண்டை பம்பிப்பந்தர் வேண்டாப் பலாத்தூங்கு நீழல்,கைம்மான் வேட்டுவன் கனைதுயில் மடிந்தெனப்பார்வை மடப்பிணை தழீஇப், பிறிதோர்தீர்தொழில் தனிக்கலை திளைத்து விளையாட,இன்புறு புணர்நிலை கண்ட மனையோள்கணவன் எழுதலும் அஞ்சிக், கலையேபிணைவயின் தீர்தலும் அஞ்சி, யாவதும்இல்வழங்காமையின் .................................................................................................................................. பாண ! தங்காதுவேந்துதரு விழுக்கூழ் பரிசிலர்க்கு என்றும்அருகாது ஈயும் வண்மைஉரைசால் நெடுந்தகை ஓம்பும் ஊரே."
(புறநானூறு : பாடல் : 320பாடியவர் : வீரைவெளியனார்)
பொருள் விளக்கம் :
கைம்மான் = யானை. கனைதுயில் = மிக உறக்கம்.பார்வை மடப்பிணை = விலங்கினமான இளம் பெண்மான்.கலை = ஆண்மான். இல்வழங்காமையின் = இல்லத்தை விட்டு வெளியே நடமாடாமல் ஒருபுறம் ஒதுங்கி அமைதல்.தங்காது = குறையாமல். வேந்துதரு விழுக்கூழ் = தனக்குப் பகை வேந்தர் கப்பமாகத் தந்ததும், தன் வேந்தர் தந்த பரிசுப் பொருளும்.
குறிப்பு : வீரைவெளியனார் தோன்றிய வீராம்பட்டினம் புதுவைக்கு அருவே உள்ளது என புறநானூறு உரை கண்ட அறிஞர் ஒளவை துரைசாமிப் பிள்ளை கூறுகிறார்.
வீராம்பட்டினமென்பது புதுவைக்கருகில்விளங்கிடும் ஊராம் - புலவர் பிரான்வீரைவெளியனார் தோன்றிய இடமென, இதனைவிளக்குவர் அறிஞர்!தித்திக்கும் கவிதை தீட்டி அகத்துறையில் புகழ்பெற்றதித்தனார் எனும் கவிஞர் இவர் பெற்ற மகனேயாவார்.திறன்மிக்க மகனை ஈன்ற வெளியனாரும்புறப்பாட்டில் ஒரு புதுமைதனைக் காட்சியாக்கி,வேட்டுவர் இல்லத்துப் பெண்விளக்கின் மாண்புதனைக்காட்டுகின்றார் கவிதை ஒளிக் காவியமாய்!
வேந்தனிடம் விடைபெற்றுக் களம் சென்ற தளபதிவெற்றியினை மாலையாக்கிச் சூடிக்கொண்டுவிருதுபல பெற்று வீரக்கொடி விண்தவழ வீடு திரும்பினான் என்ற செய்தி கேட்டு - அவனைப்பாடிப் பரிசில் பெற பாணன் ஒருவன் சென்றபோது - அவன்நாடி வந்த தளபதியின் நல்நெஞ்சக் கொடை இயல்பைநற்றமிழில் பாடுகின்றார், வீரை வெளியனார்.
வெற்றி பெற்ற நாட்டுப் பொருள்களையும் - நமதுவேந்தர் வழங்கியுள்ள விருதுப் பொருள்களையும்ஈந்து சிவந்திட இரு கரமும் கொண்டவன்தான்பாய்ந்து பகைவீழ்த்தி வந்துள்ள வீரன் எனப் புகழ்ந்து - அன்பு தோய்ந்து இதயமுடன் அள்ளித் தருவான் பரிசுகளை என்று,ஆழ்ந்து அறிவுசால் வீரைவெளியனார், பாணர்க்கு அறிவித்து மகிழ்ந்து,
அவ்வூரின்கண் அரும்பிமலர்கின்றஅழகு மகளிர் பண்பு நலமும் பாடுகின்றார், கேளீர்!
முன்னைக் கொடியும் முசுண்டைக் கொடியும் பின்னிப் படர்ந்து விரிந்து பரந்ததால்பந்தல் என ஒன்று வேண்டாம் வெயில் மறைக்க எனபலாக்கனிகள் தொங்குகின்ற அடர் மர நிழலில் கீழே
வேடனொருவன் உறக்கத்தைத் தழுவிக்கொண்டு,வேல்பிடித்த கரத்தைக்கூடத் தளர்த்திக் கிடந்தான்.வேலுக்குப் பதிலாக அவனருகே படுத்துக்கொள்ளசேலுக்கு இணையான விழிபடைத்த அவன் துணைவி, விருப்பங்கொண்டு;
மெல்ல நடந்து இல்லத்துக்குள்ளிருந்து - அந்தவெல்லப்பாகு இதழாள்; கொடிப்பந்தல்தனைக் கூர்ந்து நோக்குகின்றான்.
களைப்புற்ற கணவனருகில் ஒரு மலர் போல ஒலியின்றி பட்கார வேண்டுமென்றும்,கண்களின் பசி தீர அவன் கட்டழகைப் பார்த்துக் களித்திட வேண்டுமென்றும்,
தாமரை மொட்டிரண்டைச் சற்றுத் தாமதாய் அவன்தடந்தோளின் பக்கம் திருப்பினால் போதுமென்றும்,அவசரப்பட்டு ஒரு முத்தம் அரும்பு மீசை உதட்டின்மேல்அளித்துவிடின், அவன் விழித்துக்கொள்ள நேருமென்றும்,ஆனைகளை வேட்டையாடி அயர்ந்து தூங்கும்ஆளனது ஓய்வு கலைத்தல் அவன் உடல் நலனுக்கு ஆகாதென்றும்,
முழுத் தூக்கம் முடியட்டும்; பின்னர் காலைக்கதிர்எழுமட்டும் முடியாமல் தொடரலாம் இன்பமென்றும்,தொலைவில் நின்று அத்தோகை நல்லாள் - காற்றில்அலை அலையாய் எழுகின்ற கருங் கூந்தல் கோதி,எண்ணமிட்டு நின்றிருந்தாள் - அவள்வண்ணமிட்ட மார்பகமோ உயர்ந்துயர்ந்து உயிரை வாங்கித்தணிந்து, பின்னும் உயர்ந்தெழுந்து மேன்மேலும் அவள்தணியாத தாபத்தை வெளிப்படுத்தும்!துணிந்து சென்று சென்று அவன்மேல் வீழ்ந்துவிட்டால் - நல்லதூக்கத்தைக் கலைத்த குறை, அவள் மனதைக் குடையும்!
அதனாலே
அவனருகிற் சென்று அசையாமல் படுத்துக்கொண்டுஅயர்வு நீங்கி அவன் விழிப்புற்றுப் புரளும்போது;அத்தான் என அழகு விரல்களாலே முகம் தடவிமுத்தாக ஒரு முதூதம் கொடுப்பதென முடிவு கட்டி,காட்டு வழியில் தேய்ந்து காய்த்துப்போன கால்களையும்காய்ந்த சருகுகளின் மேல் பூப்போல ஓசையின்றி ஊன்றி,விழிமூடித் துயில் கொள்ளும் வேடனிடம்; தொப்புள்சுழியின் எழில் மூடாமல் சுகந்தமிகு வசந்தமென நடக்கலுற்றாள்!
அப்போது,
பலாக்கனிகள் குலுங்குகின்ற மரநிழலில்படர்ந்திருக்கும் கொடிகள் நிறை இலைமறைவில்படுத்திருக்கும் வேடனுக்கு மிக அருகாமையில்தடுத்துரைத்த பெண்மான் ஒன்றைத் தழுவிக்கொண்டுஆண்மான் தந்த அருஞ்சுகத்தை, இழப்பதற்கும் மனமின்றி, - அந்தப் பெண்மான்வீண் முயற்சி எடுத்து மீண்டும் தடையொன்றும் சொல்லாமல்,இருமானும் இன்பத்தின் உச்சியிலே மிதந்துதருநிழலில், தவமிருந்து வரம்பெற முனைவோர் போல - தலைமறந்த நிலையுற்ற,இயற்கையின் திருக்கூத்தை அந்த இல்லத்தரசிஇருவிழி கொட்டாமல் பார்த்தயர்ந்தாள் !
உடனே
அவளுக்கோர் அச்சம் உள்ளத்தில் வெளிச்சமிடஅப்பால் ஓர் அடிதனை எடுத்து வைக்கவும் தயக்கமுற்றாள்!
பலாமரத்து இலைச்சருகுகளில்படர்ந்துள்ள கொடியுதிர் மலர்களில் - தனதுபாதம் படுகின்ற சிறிய ஒலி கூட; இசை மூடி இவ்வுலகை மறந்து துயில்கின்றஇளமை மிகு வேடனையே எழுப்பிவிட்டால்,ஆர்த்தெழுகின்ற அவன் தோற்றம் கண்டு - காதல்போர்க்களத்து வெற்றிக்குப் போட்டியிடும்ஆண்மானும் பெண்மானும் அடைய இருந்த இன்பமெலாம்ஊண் பொங்கும் நேரத்தில் உலைப்பானை கவிழ்ந்தது போலாகிஓடி உயிர் காத்துக் கொண்டாலே போதுமென இருமானும்வாடிப் பிரிய நேரிடுமே எனவும் எண்ணினாள்; அல்லதுவேடன் எழுந்தவுடன் அருகிருக்கும், தனதுவேலை எடுத்து வீசிவிட்டால் - காதல்பாடந்தனைச் செயல் மூலம் பயிலுகின்ற ஈருயிரும்கலவி நடுப்பாதையிலே பலியாக வேண்டும் என்றும் கவலை மிகக் கொண்டுவிட்டாள்!
இவையிரண்டு தீங்கினையும் தவிர்ப்பதற்குத் தக்க வழிஇங்கேயே நான் மறைந்து நிற்பதுதான், என்றுஅசையாத சிலைபோல இருந்துவிட்டாள் - தெவிட்டாதஇசைபோல வீசும் தென்றல்; அவள் பண்பை வாழ்த்திப் பாடிற்றாங்கே!மானினத்தின் உணர்வுக்கு மதிப்பளித்துக் கருணைதனைமழையாகப் பொழிகின்ற மாதரசு வாழ்கின்ற இவ்வூரில்மானிடராம் பாணர்க்குப் பரிசு இல்லை என மறுப்போர் உண்டோ?பானை சோற்றுக்கு ஒரு சோறு பதம் என்ற பழமொழியைப்பாவை இவள்தான் மெய்ப்பிக்கின்றாள் என்றுபாணர்க்கு அவ்வூரின் பண்பாட்டை வீரவெளியனார் எடுத்துக்காட்டிபரிசுபெறச் சென்றிடுவீர் பகைமுடித்த தலைவனிடம் எனக்கூறவிரைந்திட்டார் வேகமாகப் பாணர்; வீரவெளியனார்க்கு நன்றியினைக் குவித்தவாறு!( நன்றி: சங்கத் தமிழ் ) 
