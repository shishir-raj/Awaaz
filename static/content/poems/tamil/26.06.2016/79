அறிவே தெய்வம் / பாரதியார்

ஆயிரந் தெய்வங்க ளுண்டென்று தேடிஅலையு மறிவிலிகாள் - பல்லாயிரம் வேத மறிவொன்றே தெய்வமுண்டாமெனல் கேளீரோ?மாடனைக் காடனை வேடனைப் போற்றிமயங்கு மதியிலிகாள் - எதனூடுநின் றோங்கு மறிவொன்றே தெய்வமென்றோதி யறியீரோ?சுத்த அறிவே சிவமென்று கூறுஞ்சுருதிகள் கேளீரோ - பலபித்த மதங்களி லேதடு மாறிப்பெருமை யழிவீரோ?வேடம்பல் கோடியொ ருண்மைக் குளவென்றுவேதம் புகன்றிடுமே - ஆங்கோர்வேடத்தை நீருண்மை யென்றுகொள் வீரென்றவ்வேத மறியாதே.நாமம்பல் கோடியொ ருண்மைக் குளவென்று நான்மறை கூறிடுமே - ஆங்கோர்நாமத்தை நீருண்மை யென்றுகொள் வீரென்றந்நான்மறை கண்டிலதே.போந்த நிலைகள் பலவும் பராசக்திபூணு நிலையாமே - உபசாந்த நிலையேவே தாந்த நிலையென்றுசான்றவர் கண்டனரே.கவலை துறந்திங்கு வாழ்வது வீடென்றுகாட்டு மறைகளெலாம் - நீவிர்அவலை நினைந்துமி மெல்லுதல் போலிங்கவங்கள் புரிவீரோ?உள்ளத னைத்திலு முள்ளொளி யாகியொளிர்ந்திடு மான்மாவே - இங்குக்கொள்ளற் கரிய பிரமமென் றேமறைகூவுதல் கேளீரோ?மெள்ளப் பலதெய்வம் கூட்டிவளர்த்துவெறுங்க தைகள் சேர்த்துப் - பலகள்ள மதங்கள் பரப்புவற் கோர்முறைகாட்டவும் வல்லிரோ?ஒன்றுபிரம முளதுண்மை யஃதுன் உணர்வெனும் வேதமெலாம் - என்றும்ஒன்றுபிரம முளதுண்மை யஃதுன்உணர்வெனக் கொள்வாயே.
