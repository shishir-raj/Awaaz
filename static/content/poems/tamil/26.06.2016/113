தமிழ்மேல் ஆணை! / காசி ஆனந்தன்

தங்கத் தமிழ்மிசை ஆணை! - என்றன்தாய்நிகர் தமிழக மண்மிசை ஆணை!சிங்க மறத்தமிழ் வீரர் - எங்கள்செந்தமிழ்த் தோழர்தம் தோள்மிசை ஆணை!சங்கு முழக்கி யுரைப்பேன் - நாளைச்சண்டைக் களத்திலே சாக வந்தாலும்மங்கிக் கிடக்குந் தமிழை - மீண்டும்மாளிகை ஏற்றி வணங்கியே சாவேன்!கன்னித் தமிழ்மகள் தெய்வம்! - அவள்காதல் அருள்விழி காட்டிவிட் டாளடா!என்ன சுகமினித் தேவை? - இந்தஎலும்புந் தசையு மெதுக்கடா தோழா?மின்னி முழங்குது வானம் - இடிமேகத்தி லேறிவலம் வர வேண்டும்!தின்னப் பிறந்து விட்டோமா? - அடசெங்களம் ஆடப் புறப்பட்டுவாடா!நேற்று மதிப்புடன் வாழ்ந்தோம்! - இந்தநிலத்தின் திசைகளனைத்தையும் ஆண்டோம்!ஆற்றல் மிகுந்த தமிழை - அரிஅணையில் இருத்தி அழகு சுவைத்தோம்!சோற்றுப் பிறவிகளானோம்! - இன்றுசொந்தப் பெருமை யிழந்து சுருண்டோம்!கூற்ற மெதிர்த்து வந்தாலும் - இனிக் கூனமாட்டோ மென்று கூவடா சங்கம்!தென்றல் தவழ்ந்திடும் மண்ணில் - நாங்கள்தீயும் புயலும் வலம்வரச் செய்வோம்!குன்றும் மலையும் நொறுக்கி - இந்தக்கொடிய உலகம் பொடிபடச் செய்வோம்!என்றும் இனிய தமிழை - அடஇன்னுயிர் மூச்சை அமுதக் குழம்பைமன்றம் மதித்திடவில்லை - என்றால்மக்கள் உலகம் எதுக்கடா தேவை?கூவும் அலைகடல் மீதும் - பொங்கிக்குமுறி வெடிக்கும் எரிமலை மீதும்தாவும் வரிப்புலி மீதும் - எங்கள்தடந்தோள் மீதுமோர் ஆணையுரைப்பேன்...நாவும் இதழு மினிக்கும் - இன்பநற்றமிழ் மொழிக்கோர் நாடுங் கொற்றமும்யாவும் உடனிங்கு செய்வோம்! - இந்தயாக்கை பெரிதோ? தமிழ் பெரிதோடா?கொட்டு தமிழா முரசம்! - அடகுறட்டைத் தூக்கம் நிறுத்தடா" என்று வெட்ட வெளியிடைக் கூவி - என்றன்விழிக ளெதிரே தமிழ் மகள் வாயின்பட்டு முறுவல் சுவைத்தேன்! - அவள்பார்வை எதிரே மறைந்தனள் கண்டீர்!சட்டென் றுலகில் விழுந்தேன்! - என்றன்சங்கொலி கேட்டு விழித்தது தானை!
