படை இளைப்பாறல் / காசி ஆனந்தன்

மலைமீது மாலைசாய்ந் தாற்போல்மழை மேகம் இறங்கினாற் போல்மலை நின்ற சோலைக் குள்ளேமாவீரர் இருக்கை கொண்டார்!மலை தாவி நடந்து வந்தமயக்கத்தி லுறக்க மென்றோர்மலையேறி விழுத லுற்றார்....மரணம்போல் துயிலுங் கொண்டார்!தானைதான் உறங்கி நிற்கும்...தமிழ்வீரம் உறங்கிப் போமா?மானத்தில் வளர்ந்த வீரர்மலைத் தோளின் அழகு பார்த்தும்வானையே ஒத்த மார்பின்வடிவினைப் பார்த்து மங்கேநானொரு மனிதன் மட்டும்நனிதுயில் மறந்து நின்றேன்!எழில்பூத்த மலர்ச்சோ லைக்குள்இருளோடி மறையும் வண்ணம்ஒளிபூத்த தென்ன வானில்ஓவிய நிலவு தோன்றிவிழிபூத்த நிலையில் நானோவெறிபூத்த மனித னானேன்...களிபூத்த நெஞ்சி னோடுகால் போன போக்கில் போனேன்...பொன்மழை பொழியும் வண்ணப்புதுநிலா வானின் மேலேஎன்னையும் இழுக்கும்... கால்கள்இயலாமல் நிலத்தில் நிற்கும்!மென்மலர் பூத்த பொய்கைமேலெழுந் தாடும் வண்டின்இன்னிசை நிலத்தின் மேல் நான்இருப்பதே சரியென்றோதும்!ஒப்பிலா அழகில் பூத்த ஒளிக்காட்டில் கவிஞ னென்னைஇப்படிக் கொணர்ந்த நெஞ்சம்இளமையில் தோய்ந்த நெஞ்சம்அற்புதங் காட்டி வைக்கஅழைத்தது போலும்... ஆமாம்செப்பவும் முடிய வில்லைசெந்தமிழ்க் கவிதை சொல்வேன்...அழகடா அழகுக் கோலம்!அவள் கோலம் அமுதின் கோலம்!தழலிலே வெந்த கட்டித்தங்கத்தின் புதிய கோலம்!பழகவோ எதிரே வந்தாள்...பைந்தமிழ்க் கன்னிப் பாவை?நிழலிலே ஒதுங்கி நின்றுநெஞ்சத்தை அருகில் விட்டேன்...
