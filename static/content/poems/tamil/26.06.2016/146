தோழா! / காசி ஆனந்தன்

என்னைப் போலொரு மானிடன் என்னைஎப்படித் தாழ்த்தலாம் தோழா? - அவன்அன்னை போலவே என்னையும் அன்னைஆக்கினள் நானென்ன கீழா?ஆணை செலுத்தவும் ஆளவும் இங்கேஆவி அவனெடுத்தானா? - பிச்சைப்பானை ஏந்திய கையனாய் இந்தப்பாவி பிறந்து வந்தேனா?காற்று வானிலே சிட்டுக்கள் கண்டேன்....களிப்பினில் என்னை மறந்தேன் - இன்பம்ஏற்று மறுபொழு தென்கரம் பார்த்தேன்....இருகை விலங்கோ டிருந்தேன்!அஞ்சி நடுங்கியும் நெஞ்சம் பதைத்தும்ஆயுள் கழிந்தது தோழா! - உயிர்கொஞ்சம் இருந்தது.... கூறடா இந்தக்கொடுமைக்கும் பேரென்ன ஊழா?என்ன தமிழனோ? ஏன் பிறந்தேனோ?என்னடா அடிமையின் வாழ்வு! - சீச்சீஇன்னோர் மனிதனுக் கூழியஞ் செய்தேன்!இருப்பதிலும் நன்று சாவு!
