குயிலுக்கு வாழ்வு கொடு / காசி ஆனந்தன்

இறைவா! எனக்கின்னும் பல்லாண்டுயிர் ஈந்தளிப்பாய்! - என்னைமறையா திங்கு வைத்துத்தமிழுக்கு வாழ்வளிப்பாய்! - கொடுஞ்சிறையால் தமிழ்மாந்தர் படுந்துயர் அறியாயோ? - அடஇறைவா! எனக்குயிர் தந்தால் சிறை உடையாதோ? 
நோயால் எனையுருக்கிஎலும்பாக மாற்றிவிட்டாய்! - இந்தவாயால் ஓய்விலாதுகுருதி வரவும் செய்தாய்! - உன்றன்சேயாம் தமிழ்க்குலத்தின்துயர் களைந்திட்ட பிள்ளை - இன்றுகாயாய் இருக்கையிலேவீழ்ந்து கருகவைப்பாயோ?
உன்னை வணங்கி நின்றபாரதியின் பின்னொருவன்- நின்தாள்தன்னை வணங்குகின்றேன்அவனைப்போல் பாதியிலே - பாவிஎன்னையும் நீ பறித்தால்தமிழ்ச்சாதி ஏங்கிப்போகும்!- என்றன்அன்னை வீழ்ந்து துடிப்பாள்நீ என்னை அழைக்கலாமோ?
உயிரை நீட்டி என்னை முன்போல் உலவ விடுவாய்!- சூழும்துயிலை நீக்கி வைப்பாய்!புதிதோர் துணிவளிப்பாய்! - அஞ்சாவயிரநெஞ்சில் ஒன்றும் மலைத்தோளும் ஈந்தருள்வாய்! - இந்தக் குயிலை வாழ வைப்பாய்!தமிழ் கூவவேண்டும் ஐயா!
