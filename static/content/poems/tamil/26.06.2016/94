நீயா தமிழனின் பிள்ளை? / காசி ஆனந்தன்

சூடு சொரணை கொஞ்சமும் இல்லைசொல்லடா நீயா தமிழனின் பிள்ளை?தோட்டத்தில் தன்னை அழித்தவன் வீட்டுக்கேதோரணம் ஆனது வாழை! - நீயும்நாட்டினில் உன்னை அழித்தவன் காலையேநக்கினாய் நீ ஒரு கோழை!கூப்பிட்டுப் பதவி கொடுத்த பகைவனைகும்பிட்டு வாய்பொத்தி நின்றாய்! - அவன்சாப்பிட்டு மிஞ்சி எறிந்ததை அன்றோ நீசாக்கடை நாய்போலத் தின்றாய்!தீயவர் தலையை திருக மறந்தாய் உன்தேசத்தைப் பாரடா! நெருப்பு! - அடஆயிரம் பெருமை படைத்த உன் அன்னை மண்அழியநீ அல்லவா பொறுப்பு?என்றென்றும் உன்தாய் நிலத்தில் தமிழ்வானில்இன்னொருவன் கொடி பறக்கும்! - அடநன்றடா நன்று! இருந்துபார் உன் மண்ணில்நாளை அவன் பிள்ளை பிறக்கும்!
