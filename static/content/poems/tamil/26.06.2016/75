கற்பனை யூர் / பாரதியார்

கற்பனை யூரென்ற நகருண்டாம் - அங்குக்கந்தர் வர்விளை யாடுவராம்.சொப்பன நாடென்ற சுடர்நாடு - அங்குச்சூழ்ந்தவர் யாவர்க்கும் பேருவகை.திருமணை யிதுகொள்ளைப் போர்க்கப்பல் - இதுஸ்பானியக் கடலில் யாத்திரைபோம்.வெருவுற மாய்வார் பலர்கடலில் - நாம்மீளவு நம்மூர் திரும்புமுன்னே.அந்நகர் தனிலோ ரிளவரசன் - நம்மைஅன்பொடு கண்டுரை செய்திடுவான்;மன்னவன் முத்தமிட் டெழுப்பிடவே - அவன்மனைவியு மெழுந்தங்கு வந்திடுவாள்.எக்கால மும்பெரு மகிழ்ச்சியங்கேஎவ்வகைக் கவலையும் போருமில்லை;பக்குவத் தேயிலை நீர்குடிப்போம் - அங்குப் பதுமைகைக் கிண்ணத்தி லளித்திடவே.இன்னமு திற்கது நேராகும் - நம்மையோவான் விடுவிக்க வருமளவும்நன்னக ரதனிடை வாழ்ந்திடுவோம் - நம்மைநலித்திடும் பேயங்கு வாராதே.குழந்தைகள் வாழ்ந்திடும் பட்டணங்காண் - அங்குக்கோல்பந்து யாவிற்கு முயிருண்டாம்அழகிய பொன்முடி யரசிகளாம் - அன்றிஅரசிளங் குமரிகள் பொம்மையெலாம்,செந்தோ லசுரனைக் கொன்றிடவே - அங்குச்சிறுவிற கெல்லாம் சுடர்மணிவாள்ஸந்தோ ஷத்துடன் செங்கலையும் - அட்டைத்தாளையுங் கொண்டங்கு மனைகட்டுவோம்.கள்ளரவ் வீட்டினுட் புகுந்திடவே - வழிகாண்பதி லாவகை செய்திடுவோம் - ஓ!பிள்ளைப் பிராயத்தை இழந்தீரே! - நீர்பின்னுமந் நிலைபெற வேண்டீரோ?குழந்தைக ளாட்டத்தின் கனவையெல்லாம் - அந்தக் கோலநன் னாட்டிடைக் காண்பீரே;இழந்தநல் லின்பங்கள் மீட்குறலாம் - நீர்ஏகுதிர் கற்பனை நகரினுக்கே.
