விடுதலைப் பொன்னாள் / காசி ஆனந்தன்

காலங்கனிந்திடும் அழகுதானோ?படைத்தவன் அருளோ? தமிழ்க்கன்னிஞாலம் மகிழ்ந்திட அரசுகொண்டுவாழும் நாள் அடடா... மலர்ந்தாச்சோ?கோலம் இதுபெருங் கோலமென்பேன்!கொடுமைகள் பொடியாயின கண்டீர்!நீல வான்மிசை தமிழ்நாட்டினர்தம்கொடிகளும் எழுந்து நிறைந்தனவே!கூனல் விதிக்கிழவியுடல் தேய்ந்தாள்நிலைகாணீர்... குடுகுடென ஓடிப்போன நரிபோலவே போகின்றாள்....தமிழ் மண்ணின் மனைகள் தெருப்புறங்கள்ஆன திசைக ளெங்கணுங் கொண்டாட்டம்!ஒளிப் பந்தல்! அழகின் சிரிப்பம்மா!மான விடுதலை மலர்ந்த கோலம்உளங்கண்டு மகிழும் திருநாளோ?முத்து வளைவுகள்! மணிகள்! பச்சைமாவிலைப் பந்தல்! முகங்குனியும்பத்தினிபோல் குலைசரித்த வாழைதெருப்புறத்தே! கோலம் தரையெல்லாம்!குத்து விளக்குகள்! மலர்கள்! காற்றில்எழுந்தாடும் வண்ணக் கொடிக் கூட்டம்!பத்துத் திசைகளும் அழகுக்காட்சி!கவிஞன்கண் பார்த்துக் களிப்பதற்கே!நீள நெடுநாள் அலைந்து களத்தேபோராடி நின்ற தமிழ்மறவர்ஆள ஒரு நாள் கிடைத்த தென்றேஅணி சேர்ந்து பாடி அகமகிழ்வார்!பாளையென எழில் முறுவல் விரிப்பர்இளம் பெண்கள்! அவர் வாய்ப்பனிமுத்தம்வேளைதொறும் அருந்தி விடுதலை நாள்களிக்கின்றார் கொழுநர்! விழாவன்றோ?
