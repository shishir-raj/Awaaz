செந்தமிழ் எழுதுக! / கவிஞர் வி. கந்தவனம்

நஷ்டமும் கஷ்டமும் வேஷமும் - எங்கள்நற்றமிழ் மொழியினுக் குற்றதோர்குஷ்டமிச் சொற்களைக் குப்பையில் கொட்டிக்கொளுத்துக தீயினை கொண்டதால்புஷ்பங்கள் உள்ளன போயின தூயபூத்தமிழ்ச் சொற்கள் சிலர்பெரும்இஷ்டங்கொண் டார்வட மொழியினில் இல்லைஇசைவுநம் மொழியினில் விருப்பிலார்!
வடமொழி வடமொழி வடமொழி - இந்த வடமொழிச் சொற்களைத் தமிழினில்உடனொழித் திடுகநற் றிடமுடன் நல்லஉயிர்த்தமிழ்ச் சொல்வர் வெளியினில்!உடனொழிக் கத்தெரி யாதவர் முந்திஉள்ளநம் சொற்களைத் தேடுகபடிப்படி யாயினும் செல்லட்டும் எங்கள்பைந்தமிழ்ச் சொல் நின்று வெல்லட்டும்!
பக்கத்து வீட்டுக்குச் செல்வீரா உப்புப்பானையில் முட்டக் கிடக்கையில்நக்கித் திரிந்த வழக்கமா அன்றிநாக்குத் திரிந்த பழக்கமா!தக்கநற் சொற்களில் லாவிடில் நல்லதகைமையில் தமிழினை ஆய்ந்தபின்மிக்கநல் முறையினில் இரவலை நன்றுமேம்பட நந்தமிழ் கொள்ளுமின்!
இலக்கியம் படைப்பவர் எண்ணினால் மிக்கஇலகுவில் இப்பணி யாற்றலாம்விலக்குக வீண்வட சொற்களை நன்குவிளக்குக நம்மொழிச் சொற்களைதுலக்குக துணிகஇப் போதிலே தக்கதூய்மையிற் றமிழ்மொழி அன்னையைநலக்குறிப் போடுகு டைந்திடின் பண்டைஇலக்கியம் வழங்கிடும் சொல்வளம்!
அளவுக்கு மீறிக் கிடக்குது தமிழின்அழகை உறுஞ்சிக் கெடுக்குதுஇளமைக்கும் இன்னல் விளைக்குது தணித்(து)இயங்கும் இயல்பை மறைக்குதுஉளமிக்க நற்சுவைச் சொற்களும் இந்தஉலகறி யாமல் உளுக்கவோ?வளமிக்க வண்டமிழ் அறிஞர்கள் உரிய வடிவைத் தமிழ்பெற எழுதுவீர்!
