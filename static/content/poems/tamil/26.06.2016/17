பிடி சாபம்! / காசி ஆனந்தன்

கன்னெஞ்சர் சிங்களத்தர்கயவர் என் தமிழ்ஈழத்தைஅன்னை மண்ணைச் செந்தீயால்அழித்தார் என்றெழுந்த சேதிமின்னலாய்த் தாக்கிற்றம்மா...விம்மிநின் றழுகின்றேன் யான்!என்கண்ணில் நீரா? இல்லை!இதுவும் தீ! இதுவும் தீயே! 
யாழ்நகர் நல்லறங்கள்யாவிலும் ஊறி மக்கள்வாழ்நகர் தமிழர் வாழ்வில்வற்றாத கல்வி மேன்மைசூழ்நகர் கொடியர் தீயில்துகள் சாம்பலாகி அந்தோபாழ்நகர் ஆன தென்றார்!பதறுதே தமிழ் நெஞ்சம்!
வீடுகளெல்லாம் தீயால்வீழ்த்தினார்! கடைகளெல்லாம்கேடுற நெருப்பு வைத்தார்!கீழ்மன வெறியர் எங்கள்பீடுறு யாழ்மா நாட்டின்பெரியநூல் நிலைய மீதும் போடுசெந் தீயை என்றார்...!பொன்னூல்கள் எரித்தார்! சென்றார்!
அம்மம்மா! என்ன சொல்வேன்?அனலிலே கம்பன் மாண்டான்!இம்மா நிலம் வணங்கும்இனியவள் ளுவன் மடிந்தான்!"உம்"மென எழுந்த தீயில் உயர் தமிழ் இளங்கோ செத்தான்!செம்மனப் புலவ ரெல்லாம்செந்தீயில் வெந்தா ரம்மா!
கொடுந்தீயே! சிங்களத்தின்கொடுந்தீயே! இது நீ கேளாய்!நெடுங்காலம் நின்றன் கொட்டம்நில்லா! இப்புலவன் உன்மேல்இடுஞ்சாபம் இன்றே ஏற்பாய்!இருந்துபார்! நீஇம் மண்ணில்படும்பாடு நாளை பார்ப்பேன்...!பார்த்தே நான் உலகு நீப்பேன்!
