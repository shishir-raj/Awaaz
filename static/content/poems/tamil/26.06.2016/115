எழுச்சி / காசி ஆனந்தன்

தெய்வம் வாழ்த்திப் புறப்பட்டேன்!தேசம் அமைக்கப் புறப்பட்டேன்!கைகள் வீசிப் புறப்பட்டேன்!களத்தில் ஆடப் புறப்பட்டேன்!வீணைக் கொடியோன் தமிழ்மறவன்வெற்பை அசைத்த (இ)ராவணனின் ஆணைக் குள்ளே வாழ்ந்ததுபோல்ஆட்சி நடத்தப் புறப்பட்டேன்!எட்டுத் திசையும் தமிழ்ச்சாதிஎருமைச் சாதி போலாகிக்கெட்டுக் கிடந்த நிலைகண்டுகேடு தொலைக்கப் புறப்பட்டேன்!வீசு குண்டால் எறிந்தாலும்வெட்டி உடலும் பிளந்தாலும்ஆசைக் கொருநாள் போராடிஆவி துறக்கப் புறப்பட்டேன்!வெந்த நெஞ்சில் எழுந்தகனல்விழியில் சிவப்பு நிறந்தீட்டசிந்து பாடி வெங்கொடுமைச்செருவில் ஆடப் புறப்பட்டேன்!மானம் இழந்து தலைசாய்ந்துமாற்றார்க் கடிமைத் தொழில்செய்துகூனல் விழுந்த தமிழ்வாழ்வின்கொடுமை தீர்க்கப் புறப்பட்டேன்!கட்டு நொறுங்கக் கை வீசிக்களத்தில் ஆடும் வேகத்தில்கொட்டும் வியர்வைத் துளியோடுகுருதி கொடுக்கப் புறப்பட்டேன்!வானை இடிக்கும் போர்ப்பறையின்வைர முழக்கம் வழிகாட்டதானை எடுத்துப் புறப்பட்டேன்!தமிழர் வாழப் புறப்பட்டேன்!
