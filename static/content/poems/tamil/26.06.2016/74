சொல் / பாரதியார்

தேவர் வருகவென்று சொல்வதோ? - ஒருசெம்மைத் தமிழ்மொழியை நாட்டினால்ஆவலறிந்து வருவீர்கொலோ? - உம்மையன்றி யொருபுகலு மில்லையே"ஓம்" என்றுரைத்து விடிற்போதுமோ? - அதில் உண்மைப் பொரு ளறிய லாகுமோ?தீமையனைத்து மிறந்தேகுமோ? - என்றன்சித்தந் தெளிவு நிலை கூடுமோ?"உண்மை யொளிர்க" வென்று பாடவோ? - அதில்உங்களருள் பொருந்தக் கூடுமோ?வண்மை யுடையதொரு சொல்லினால் - உங்கள்வாழ்வு பெற விரும்பி நிற்கிறோம்."தீயை யகத்தினிடை மூட்டுவோம்" - என்றுசெப்பு மொழிவலிய தாகுமோ?ஈயைக் கருடநிலை யேற்றுவீர் - எம்மைஎன்றுந் துயர மின்றி வாழ்த்துவீர்.வான மழை பொழிதல் போலவே - நித்தம்வந்து பொழியு மின்பங் கூட்டுவீர்கானை யழித்து மனை கட்டுவீர் - துன்பக்கட்டுச் சிதறிவிழ வெட்டுவீர்.விரியு மறிவு நிலை காட்டுவீர் - அங்கு வீழுஞ் சிறுமைகளை யோட்டுவீர்தெரியு மொளிவிழியை நாட்டுவீர் - நல்லதீரப் பெருந் தொழிலிற் பூட்டுவீர்.மின்ன லனைய திற லோங்குமே - உயிர்வெள்ளங் கரையடங்கிப் பாயுமேதின்னும் பொரு ளமுத மாகுமே - இங்குசெய்கை யதனில் வெற்றி யேறுமே.தெய்வக் கனல் விளைத்து காக்குமே - நம்மைச்சேரு மிரு ளழியத் தாக்குமே.கை வைத்தது பசும்பொன் னாகுமே - பின்புகாலன் பய மொழிந்து போகுமே."வலிமை, வலிமை" யென்று பாடுவோம் - என்றும்வாழுஞ் சுடர்க் குலத்தை நாடுவோம்கலியைப் பிளந்திடக் கை யோங்கினோம் - நெஞ்சிற்கவலை யிருள னைத்து நீங்கினோம்."அமிழ்தம் அமிழ்தம்" என்று கூவுவோம் - நித்தம்அனலைப் பணிந்துமலர் தூவுவோம்தமிழிற் பழமறையைப் பாடுவோம் - என்றுந்தலைமை பெருமைபுகழ் கூடுவோம்.
