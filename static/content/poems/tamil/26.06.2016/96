கால முனிவன் குடில் / காசி ஆனந்தன்

யானும் தானையும் மாமலை காடுகள்யாவும் கடந்து நடை நடந்துவானில் முகில்கள் அலைந்தன போலிந்தவையத் திசைகள் அலைந்து வந்துபேனும் அழுக்கும் பிடித்த தலையொடுபிணத்தின் நிலையில் முகங்கறுத்துமான உணர்வில் மறுபடியும் பல மலைகள் வழியே நடைதொடர்ந்தோம்.வீர மிருந்தும் வெறியிருந்தும் பகைவெட்டி வீழ்த்தஓர் படையிருந்தும்தூர நடந்தும் முழுக்கமிட்டும் மலைத்தோள்களிரண்டும் துடிதுடித்தும்போரை நடத்தி முடிக்க எமக்கொருபொழுது வரவில்லை... என்ன செய்வோம்?ஆரை நினைத்தழுவோம்? கொடும் ஊழ்வினைஅதனை நினைத்துப் புலம்பி நின்றோம்!விழிகள் இரண்டிலும் நீர் வடியும்! என்றன்வெந்த மனத்தில் நெருப்பு வரும்!மொழிகள் அழுவது போலவரும்! பெருமூச்சுக்கள் ஆயிரம் ஓடிவரும்!இழிவு சுமந்த தமிழினத்தின் துயர்எத்தனை காலம் பொறுத்திருப்போம்?அழிவு வருமெனினும் பொறுப்போம்... இந்த அலைச்சல் நிலைமை எவர் பொறுப்பார்?தொடையை அடித்திட்டார்! பல்கடித்தார்! சிலர்சோர்ந்து மரத்திலே சாய்ந்திருந்தார்!படையில் அவ்வேளை ஒருவன் துடிப்பொடுபக்கத்திருந்த நெடும்புதரின்இடையில் விரற்குறி காட்டிநின்றான்! அந்தஇடத்தில் ஒரு குடில் கண்டுவிட்டோம்!அடையத் துடித்தார் தமிழ்மறவர்... அடஅங்கோர் புதுவெறி வந்ததடா!துள்ளி நடந்தன கால்கள்! குடிசையின்தூய கதவம் அடைந்து விட்டோம்!உள்ளம் சிலிர்க்க நிலை மறந்தோம்! குடில் உடையானடிகள் வணங்கி நின்றோம்கள்ளின் வெறிபடைத் தாடினோம்! இங்குள கடவுளர் யாவர்? என மொழிந்தோம்!வெள்ளைச் சிரிப்பொடு கால முனிவரன்விழிகள் திருப்பி மொழிதலுற்றான்.
