செத்த நாள் / காசி ஆனந்தன்

ஆடா மயிலாய் அசையா இளங்கொடியாய்ஓடா நதியாய் ஒரு புதிராய்நாடெல்லாம்....வீசாத தென்றலாய் வீசும் தமிழ்ப் பெருமை பேசாத வாய் பிணத்தின் வாய்!புறமும் அகப்பாட்டும் காப்பியனால் பூத்தஇறவா இலக்கணத்தின் ஏடும்குறள் மொழியும்ஆர்க்கும் சிலம்பின் அழகு தமிழ் நடையும்பார்க்காத கண் பாவக்கண்!கத்து கடல்பறித்தும் கல்லாதார் தீவைத்தும்குத்து வடமொழியின் கூர்பட்டும்இத்தனைக்கும்....வாடாத செந்தமிழின் வரலாறு கேட்டபின்ஆடாத கால் ஆனைக்கால்!வானம் அளவு வளர்ந்து மொழிக்கெல்லாம்தானம் கொடுத்த தமிழேட்டில்ஈனம்படைக்க வந்தாரா? அவர் பல்லை ஓங்கிஉடைக்காத கை உலக்கை!ஆளிருந்தால் என்ன? அழகிருந்தாலும் என்ன?நீள்விழியார் நெஞ்சில் நிறைந்ததென்ன?கேள் தோழா!வையம் புகழும் தமிழ்க்கவிதை என் வாழ்வில்செய்யாத நாள் செத்த நாள்!
