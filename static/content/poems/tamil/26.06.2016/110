சீறி எழுந்திடடா! / காசி ஆனந்தன்

முத்தமிழ் மன்னர்கள் ஆண்ட தமிழ்நிலம்மூக்கறு பட்டதடா! - சுயபுத்தி இழந்தவர் ஆட்சியிலே தமிழ்பொத்தென்று வீழ்ந்ததடா! - அட!எத்தர்கள் சட்டம் எழுதி அனுப்பியஇந்தி நுழைந்ததடா! - இனிச் செத்து மடிவதும் வாழ்வதும் ஒன்றுதான்!சீறி எழுந்திடடா!தங்கம் இருக்கையிலே தெருக் கற்களைத்தாலிக்கு வைப்போமோ? - ஒளித்திங்களை விட்டிங்கு மின்மினிப் பூச்சியின்தேகத்தை வாழ்த்துவமோ? - அடபொங்கும் அழகுத் தமிழை மறந்தொருபொய்யை வணங்குவமோ? - உடல்அங்குலம் அங்குலம் ஆயினும் வெங்களம்ஆடப் புறப்படடா!என்ன நினைப்பில் துணிந்துவிட்டார்? இவர்இப்படிச் செய்து விட்டார்! - நமைச்சின்னவர் என்று கருதிவிட்டா ரெனில் செய்கை பிழைத்துவிட்டார்! - அட!அன்னை மொழிக்கொரு தீங்கெனில் இங்கவர்ஆட்சி நடைபெறுமோ? - ஒளிமின்னல் முகில் இடி என்ன வரும்படைமீண்டும் அமைத்திடடா!சட்ட வடிவினள் இந்தி சடலத்தின்சாம்பல் கரைத்திடுவோம்! - சிறைக்கட்டை உடைத்துக் களம்புகுந் தாடுவோம்!காற்றில் வலம் வருவோம்! - அட!கொட்டு முரசொடு வான்புகழ் கொண்டவர்கூனி மடிவதோடா? - இமைவெட்டும் ஒரு நொடி வேளையிலாயிரம்வீரம் விளைத்திடடா!
