மடிந்து போ! / காசி ஆனந்தன்

தேனைப் பொழிந்தும் கணிகள் சொரிந்தும்செங்கரும்பைப் பிழிந்தும்ஆநெய் கறுவாஏலம் கலந்தும்அமுதாய்த் தமிழ்ப் புலவன்ஊனை உயிரை உருக்கும் தமிழைஉன்றனுக்கே தந்தான்...சோணைப் பயலே! தமிழை இழந்தும்தூங்கி நின்றாயோடா?முத்துக் குறளும் காப்பிய மைந்தும்முதுகாப்பியன் தமிழும்பத்துப் பாட்டும் எட்டுத் தொகையும்பதிகமும் உலாநூலும்தித்திக்கும் கம்பன் புகழேந்திதேன் தமிழும் வீழ்ந்தேசெத்துத் தொலையப் பகை பொங்கியது!சிரம் தாழ்ந்தனையோடா?காள மேகக் கவிதை மழையும்கவி பாரதி தமிழும்கோலத் தேம்பா வணியும் அழகுகொஞ்சு நற்சிறாவும்தாளம் போட்டு வாழாப் பாரதிதாசன் வெறித் தமிழும்ஏலம் போட்டார் பகைவர்! அடநீஎங்குற்றாயோடா?முன்னைத் தமிழன் அன்னைத் தமிழைமுக்கூடல் நிறுவிகண்ணாய் உயிராய் ஓம்பிய காலம்கனிந்த புகழெல்லாம்உன்னை ஒருதாய் உருவாக்கியதால்உடைந்து துகள்படவேமண்ணானது மானம் என் வாழ்ந்தாய்!மடிந்துபோ தமிழா!
