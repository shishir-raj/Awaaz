லாஜ்பத்ராய் துதி / பாரதியார்

விண்ணகத்தே யிரவிதனை வைத்தாலும்அதன்கதிர்கள் விரைத்து வந்துகண்ணகத்தே யொளிதருதல் காண்கிலமோ?நின்னையவர் கனன்றிந் நாட்டுமண்ணகத்தே வாழாது புறஞ்செய்தும்யாங்களெலா மறக்கொ ணாதெம்எண்ணகத்தே, லாஜபதி, யிடையின்றிநீவளர்தற் கென்செய் வாரோ? 
ஒருமனிதன் றனைப்பற்றிப் பலநாடுகடத்தியவற் கூறு செய்தல்அருமையிலை; எளிதினவர் புரிந்திட்டாரென்றிடினும் அந்த மேலான்பெருமையைநன் கறிந்தவனைத் தெய்வமெனநெஞ்சினுளே பெட்பிற் பேணிவருமனித ரெண்ணற்றார் இவரையெலாம்ஒட்டியெவர் வாழ்வ திங்கே?
பேரன்பு செய்தாரில் யாவரேபெருந்துயரம் பிழைத்து நின்றார்?ஆரன்பு நாரணன்பா லிரணியன்சேய்செய்ததினா லவனுக் குற்றகோரங்கள் சொலத்தகுமோ? பாரதநாட்டிற்பத்தி குலவி வாழும்வீரங்கொள் மனமுடையார் கொடுந்துயரம்பலவடைதல் வியத்தற் கொன்றோ?
