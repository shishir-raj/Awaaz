தோழி / காசி ஆனந்தன்

நானோர் கனாக்கண்டேன் தோழி! - தமிழ்நாட்டின் விடுதலை கேட்கப் பிறந்தவர்தானை நடத்தினார் தோழி! - அங்குசட்டம் உடைந்தது! பகைவர் தலைகள்வானில் பறந்தன தோழி! - இந்த வையம் குருதியில் தோய்ந்து கிடந்தது!மானத்தின் வேகமோ தோழி! - தமிழ்மாந்தரின் வீரத்தை என்னென்று சொல்வேன்!ஈழத்தில் சிங்களம் என்றார்! - தமிழ்இல்லத்தில் இந்திதான் என்றும் குலைத்தார்!வேழத்தை வென்றவர் நாட்டில் - இந்தவீணர்கள் ஏன் வந்து மோதினார் தோழி?கூழுக்கு வழியற்றுப் போனோம் - என்றால்குலவீரம் கூடவா இல்லாமல் போனோம்பாழுக்கு வந்தார்கள் தோழி - வந்த பகைவரை வணங்காத தமிழ்நாடு வாழி!வீண் சண்டை போட்டதும் இல்லை! - தமிழன்வீணாக வந்ததை விட்டதும் இல்லை!தூணொன்று சாய்ந்தாலும் சாயும் - தமிழர்தோள்வீரம் இதுவரை சாய்ந்ததே இல்லை!ஆணென்று வாழ்ந்தவரெல்லாம் - இங்கேஆமைபோல் அடிமைபோல் உயிர் வாழ்ந்ததில்லை!பூணாத போர்க்கோலம் பூண்டார்! - பகைவர்புலியோடு மோதினார் என்செய்வோம் தோழி?காதலர் வரவில்லை தோழி! - அவர்களத்திலே இருக்கட்டும்! இங்கென்ன வேலை?மோதட்டும் பகைவர்கள் முன்னால் - தோழிமுத்தமும் சத்தமும் வெற்றிக்குப் பின்னால்!மாதர்கள் வீரமே பெரிதாம்! - அவர் மாண்டாலும் போரிலே மாளட்டும் என்பேன்!ஆதலால் இசைபாடு தோழி - தமிழ்அன்னையின் புகழ்பாடு! வாழட்டும் நாடு!
