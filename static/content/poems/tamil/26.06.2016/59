உலகத்தை நோக்கி வினவுதல் / பாரதியார்

நிற்பதுவே, நடப்பதுவே, பறப்பதுவே, நீங்களெல்லாம்சொற்பனந்தானா? - பலதோற்ற மயக்கங்களோ?கற்பதுவே, கேட்பதுவே, கருதுவதே, நீங்களெல்லாம்அற்ப மாயைகளோ? - உம்முள் ஆழ்ந்த பொருளில்லையோ?வானகமே, இளவெயிலே, மரச்செறிவே, நீங்களெல்லாம்கானலினீரோ? - வெறுங் காட்சிப் பிழைதானோ?போனதெல்லாம் கனவினைப்போற் புதைந்தழிந்தே போனதனால்நானுமோர் கனவோ? - இந்த ஞாலமும் பொய்தானோ?காலமென்றே யொருநினைவுங் காட்சியென்றே பலநினைவும்கோலமும் பொய்களோ? - அங்குக் குணங்களும் பொய்களோ?சோலையிலே மரங்களெல்லாம் தோன்றுவதோர் விதையிலென்றால்சோலை போய்யாமோ?- இதைச் சொல்லொடு சேர்ப்பாரோ?காண்பவெல்லா மறையுமென்றால் மறைந்த தெல்லாம் காண்பமன்றோ?வீண்படு பொய்யிலே - நித்தம் விதிதொடர்ந் திடுமோ?காண்பதுவே யுறுதிகண்டோம், காண்பதல்லா லுறுதியில்லைகாண்பது சக்தியாம் - இந்திக் காட்சி நித்தியமாம்.
