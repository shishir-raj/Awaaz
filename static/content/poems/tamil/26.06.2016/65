மனமே / பாரதியார்

கண்ணன் திருவடி எண்ணுக மனமேதிண்ணம் அழியா வண்ணந் தருமே.தருமே நிதியும் பெருமை புகழும்கருமா மேனிப் பெருமா னிங்கே.இங்கே யமரர் சங்கந் தோன்றும்மங்குந் தீமை பொங்கும் நலமே.நலமே நாடிற் புலவீர் பாடீர்நிலமா மகளின் தலைவன் புகழே.புகழ்வீர் கண்ணன் தகைசே ரமரர்தொகையோ டசுரப் பகைதீர்ப் பதையே.தீர்ப்பான் இருளைப் பேர்ப்பான் கலியைஆர்ப்பா ரமரர் பார்ப்பார் தவமே.தவறா துணர்வீர் புவியீர் மாலும்சிவனும் வானோர் எவரும் ஒன்றே.ஒன்றே பலவாய் நின்றோர் சக்தி என்றுந் திகழும் குன்றா வொளியே.
