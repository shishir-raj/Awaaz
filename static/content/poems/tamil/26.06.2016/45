மனிதன் / இராஜ. தியாகராஜன்

ஆங்கெழுந்து ஒளிவீசும் பரிதி யொத்தாய்;ஆழ்மனமோ கறுத்திருக்கும் கரியே யன்றோ?தீங்கிழைக்கு மணுகுண்டை கண்டே னென்றாய்;தோன்றுமத்தீ யிலெரிவதும் நீயே யன்றோ?பாங்கெழிலாய் அண்டவெளிப் பால மிட்டாய்;பாய்ந்தேகு முன்மனத்தை ஆள்வ தென்றோ?ஓங்குமலை எல்லாமே கையி லென்றாய்;உன்னுள்ள அடக்காத ஆசை யுண்டே! 
ஒருநாளில் மறைந்துவிடும் குமிழாம் வாழ்க்கை;உயிர்க்குருவி கூட்டைவிட்டு பறந்தே ஏகும்!இறந்துவிழும் பிணங்களையே நேரில் கண்டும்;இறுமாப்பாய் இருந்திடுவே னென்றே வாழ்வாய்!இரைந்திரைந்து பொதுநலமே வாழ்க்கை என்றாய்;இருட்டறையில் தன்னலத்தை பேணு கின்றாய்!அருளொளியாய் புறம்பொலிய புதுக்கி நின்றாய்;அகந்தெரிந்தால் உள்ளொளிக்கும் உண்மை நிறமே!
