யாதும் ஊரே; யாவரும் கேளிர்! / கலைஞர். மு. கருணாநிதி

*.. யாதும் ஊரே; யாவரும் கேளிர்;தீதும் நன்றும் பிறர்தர வாரா;நோதலும் தணிதலும் அவற்றோ ரன்ன;சாதலும் புதுவது அன்றே; வாழ்தல்இனிது என மகிழ்ந்தன்றும் இலமே; முனிவின்,இன்னாது என்றலும் இலமே; "மின்னொடுவானம் தண்துளி தலைஇ, ஆறாதுகல்பொருது இரங்கும் மல்லற் பேர்யாற்றுநீர்வழிப் படூஉம்" என்பது திறவோர்காட்சியின் தெளிந்தனம் ஆகலின், மாட்சியின்பெரியோரை வியத்தலும் இலமே;சிறியோரை இகழ்தல் அதனினும் இலமே."
(புறநானூறு - பாடல்: 192பாடியவர்: கணியன் பூங்குன்றன்)
பொருள் விளக்கம்கேளிர்= உறவினர். புதுவதன்று = புதியதல்லமுனிவின் = வெறுப்பின் காரணமாகபுணை = தெப்பம். திறவோர் = ஆன்றோர்இலம் = இல்லாமை. (இல்லையென்ற பொருளில் இங்கு வரும்)
மூன்று கூறாக ஆவதற்கு முன்பிருந்தமுகவைப் பெரு மாவட்டத்தில் மூதறிஞர் பண்டிதமணிகதிரேசன் செட்டியார் பிறந்தார் எனக் கேள்வியுற்றுக்களிப்புடனே மகிபாலன்பட்டிக்குச் சென்றிருந்தபோதுபூங்குன்றமெனப் பழையநாள் இலக்கியமாம்புறநானூற்றுக் குறிப்பில் இருந்த ஊரின் பெயர்தான்மகிபாலன்பட்டியாகமாறிற்றென்று, பெரும்புலவர்மாணிக்கனார் உரைக்கக் கேட்டுமகிழ்ச்சியிலே திளைத்துப் போனேன்.
கணியன் பூங்குன்றனார் எனும் அவ்வூர்க் கவிஞன்கற்குகையொன்றில் செதுக்கியுள்ள கவிதையினைக்காண வாரீர் என அழைத்திடவே; சென்று கண்டேன்! - அந்தப்பழம்புலவன் கரங்கொண்டு செதுக்கியதோ - அன்றிபார்புகழும் அப்பாட்டைப் பின்வந்தோர் செதுக்கியதோ?யார் செயலாய் இருந்திடினும் அப்பாட்டில்"யாதும் ஊரே யாவரும் கேளிர்" எனும்அறைகூவல்தனை அற்றைநாளில் ஒரு தமிழன்நிறைகுடமாய்த் திகழும் தன் நெஞ்சத்தைத் திறந்துகாட்டிவிரிகடல்சூழ் உலக முழுதும் நம் ஊரே என்றும்விழியும் ஒளியும் போல் மக்கள் எலாம் நம் உறவே என்றும் - புதிய
வெளிச்சத்தால் பொல்லாத இருள் கிழித்துவேற்றுமையின் வேரறுத்துப் புரட்சி செய்தான்!
பூத்தமிழில் வண்டாகப் புணர்ந்து கலந்து - இந்தப்பூமிக்கே பொதுக்கவிதைக் கனியொன்றைத் தந்த கவிஞன்பூங்குன்றந்தனில் பிறந்த புலவன் கணியன்தான் என்கின்றபோது
புல்லரித்துப் பூரித்துப் போகுதம்மா; நம் எண்சாண் உடம்பு!அந்நாளில் புலவரெல்‘ம் அகிலத்தை ஆளுகின்ற
அரசர்களின் அவைக்களத்தில் அரிய தமிழ்க் கவிகள்பாடிஆனையென்றும் சேனையென்றும் ஆயிரம் பொற்கிழிகள் என்றும்மானியங்கள் மற்றும் பல பரிசில் என்றும் மலைமலையாய்ப் பெற்றிடுவர்!
இந்நாளில் சில புலவர்போல் வாழ்வார்க்கு வாழ்த்துரைத்துஇன்னலுற்று அவர் தாழ்வாராயின் அக்கணமே சிறகடித்துஅற்றகுளத்துப் பறவைபோல அடுத்தகுளம் பார்க்கின்றஇயல்புடையார் அப்போதும் சிலர் இருந்திடத்தான் செய்தார்கள்!கணியூர்ப் பூங்குன்றனோ; அவர்கண்டு கவலைமிக்க கொண்டதனால்அணிமணிகள் தமிழில் செய்து அரசர்க்கும் வள்ளல்கட்கும்பூட்டி மகிழ்வதிலே ஆர்வமொரு கடுகளவும் காட்டாமல் இருந்திடவே;நீட்டி முழக்கிச் சிலபேர்; "அரசை அணுகிப் பரிசு பெறப்பாடல்களை இயற்றிடுக!" எனக் கேட்டபோது-கணியன்;பக்குவமாய் விடையளித்து அவர் விருப்பமதைத் தட்டிக் கழித்தான்!
"நாடு பற்றிப் பாடுகின்றீர்-நன்று! நன்று!நாடாளும் மன்னர் பற்றிப் பாடுகின்றீர்- அதுவும் நன்று!நாடுதனை மீட்பதற்கும் புதிதாகப் பறிப்பதற்கும்கேடுகளைச் சுமந்து விழுப்புண்கள் ஏந்துகின்றபீடுநடை வீரர் பற்றிப் பாடுகின்றீர் - மிகவும் நன்று!ஏடுகொள்ளா இலக்கியங்கள் காதலையும் களம்புகுவோர் காதையையும்"எடுத்தியம்பும் காரணத்தால் என்வழியைத் தனிவழியாய் ஆக்கிக்கொண்டு
எல்லா ஊரும் எமது ஊரேஎல்லா மனிதரும் எமது உறவே - எனஎழுதத் தொடங்குகின்றேன்" என்றான்!
நற்றிணையில் வருகின்ற காதல் பாட்டொன்றைக் கூடக்கற்றறிவாளன் கணியன் பூங்குன்றன் எழுதுங்கால்"மருந்துக்கு உதவுகின்ற மரத்தின் பட்டைகளை மட்டுமின்றி - அந்த
மரத்தையே வேரோடு பிடுங்குவதோ?" எனக்கேட்டு,பய்னபடுவன எதனையும் பாதுகாக்க வேண்டுமெனப்பாங்காக அறிவுரையைப் பகருகின்றான் உலகிற்கு!"ஒரே உலகம்" எனும் கொள்கைதனை - மனிதரெல்லாம்"ஒரே குலம்" எனும் தத்துவத்தைப் புவியில்;கல் தோன்றி மண் தோன்றாக் காலத்திற்கு
முன் தோன்றிய மூத்த குடிப் பிறந்த தமிழ்க்கணியன் பூங்குன்றன், கவிதை நடைச்சொல்லூன்றி நிலைநாட்டுகின்றான்!விதிப்பயனே எல்லாம் என்றுரைத்துச் சோர்ந்துகதியற்றுக் கன்னத்தில் கைவைப்போர்தனைப் பார்த்து;"நன்மைக்கும் தீமைக்கும் காரணங்கள்நமது செயல்களேயன்றி பிறரல்ல" என்றுநயம்படி உரைக்கின்றான் அந்த நற்றமிழ்ப் புலவன்!
அம்மட்டோ?
வேதனைகள் விரைந்து தொடர்வதும் - அவைவிலகித் தொலைந்து போவதும் கூடநாம் ஏற்றிடும் செயல்களால் என்றேநன்கு கணித்து நவில்கின்றான் கணியன்!"பிறந்த உயிர்கள் இந்த மண்ணில்இறந்து மறைதல் புதிதல்ல;இன்பமொன்றுக்காகவே வாழ்க்கை என்பதும்துன்பம் வந்திடின் வாழ்வை வெறுப்பதும்உறுதி கொண்ட மாந்தர்தம்உளத்திற்கேற்ற உயரிய செயலுமல்ல!ஆற்றொடு போகும் தெப்பம் போல்ஆடியும் அசைந்தும் அமைதி கண்டும்ஆருயிர்ப் பயணம் அவனியில் நடக்கும்! எனவேஆன்றோர் காட்டிய அரிய வினைகளைத் தொடர்க!செழிப்பில் திளைத்தோர்க்கு சிரம் தாழ்த்தலுமில்லை;சிறியோர் எனப்படுவோரை இகழ்ந்துரைத்தலுமில்லை!"
இவ்வாறு;
உலக ஒற்றுமை, ஒரு குலக் கொள்கை,உயிரின் தன்மை, உயரிய வினைகள் - வாழ்வில்உற்ற துன்பமும் உவகையின்பமும் ஒன்றெனக் கருதுதல்,உயர்ந்துள்ள செல்வர்க்குப் பணியாமை - வீணில்உழன்றிடும் சிறியோரை இகழாமை; எனப் பலவண்ணமிகு மலர்கள் கொண்டு - உயர்எண்ணங்களைத் தொடுத்தளிக்கும் பெரும்உள்ளம் காணுகின்றோம் இந்தக் கவிதையினில்; புதுவெள்ளம் போல் இக்கருத்து பரவட்டும் காசினியில்!ஆனால் ஒன்று;ஊரெல்லாம் இணைந்து ஓருலகாய் ஆவதென்பதும்உறவுகொண்டே மனித குலம் ஒன்றே எனத் திகழ்வதும்உயரிய குறிக்கோளாம் என்றுரைத்த புலவன் கூடதனது ஊரை மறவாமல் பூங்குன்றமென இணைத்தேகணியன் பூங்குன்றன் எனும்கவிஞனாய் உலவியதைக் கவனமுடன்எண்ணிப் பார்த்தால் - அந்த மாமனிதனையும்மண்ணின் பற்று விடவில்லை என்பதுதான் உண்மையன்றோ?( நன்றி: சங்கத் தமிழ் ) 
