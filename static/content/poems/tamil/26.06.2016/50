வேண்டும் / ஆசாத்

பிரிவுக்கு ரேகைகள் உள்ளங் கையில்பிறக்கின்ற வேளைகள் மாற வேண்டும்!உரிமைக்கு எல்லைகள் வைத்து காதல் உறவுக்கோ எல்லைகள் வானில் வேண்டும்!அறிகின்ற மொழியென்றும் அன்பே யாகிஅரிச்சுவடி நீயாகிக் கையில் வேண்டும்!தெரிகின்ற திசையாவும் உன் நினைவைத்தெளிக்கின்ற தூவானம் ஆக வேண்டும்! 
ரசனைகள் வெவ்வேறு கொண்டு நம்மில் ரசிக்கின்ற போராட்டம் காண வேண்டும்!வசனத்தில் ஊடாடும் பொய்க்கோ பங்கள்வளைகின்ற புருவத்தில் வடிக்க வேண்டும்!இசையாகும் குரல்கேட்டுக் கோப மெல்லாம்இதழோடு நகையாகப் பூக்க வேண்டும்!அசையாதப் பிடிவாதம் அரைநொ டிக்குள்அடியோடு மண்ணாகிப் போக வேண்டும்!
மடலுக்குள் மனமிட்டுக் கையொப் பத்தில் மறக்காமல் உயிரிட்டு மயங்க வேண்டும்!உடலிங்கு பிரிவென்னும் யோகம் கொண்டால் உறக்கத்தில் உயிர்சேரும் யோகம் வேண்டும்!விடலைக்கு விருந்தாகும் மூர்க்கம் என்னில்விலகாது சிலநேரம் மோத வேண்டும்!விடமாகிப் போனாலும் போகட் டும்என்விருந்தென்றால் அளவுன்கும் அதிகம் வேண்டும்!
