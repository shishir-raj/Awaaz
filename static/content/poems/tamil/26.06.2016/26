கொடிதான் பறக்கும் / இராவணதாசன்

உதைபட்டுத் தமிழன் எங்கும்உயிர்விடவோ இருக்கும் காலம்விதைமுளைக்கப் பிளக்கும் மண்ணில்விழும்தமிழர் எழுவ தெப்போ?கதையளக்கும் தலைவன் பின்னேகாயடித்த எருதாய்ச் சுற்றிஎதையிழந்தும் உயிராய் வாழ்தல்எம்மினத்தின் வழக்கம் ஆச்சோ?
பகுத்தறிவின் பயணம் போனோர்பயன்பாட்டின் பலனைக் காணார்வகுத்தநெறி எதையும் பற்றார்வழிமாறி உழன்று கொள்கைதகுதியற்றுக் குழப்பம் செய்வார்தன்மானம் அறியா மூடர்புகுத்துகின்ற "புரட்சி" ஒன்றால்புல்நுனியின் பயன்தான் உண்டோ?
பணம்பார்க்கும் அரசியல் பக்கம்பாய்ந்தோடும் தலைவனால் இங்கேஉணர்வற்றுக் கிடக்கிறான்; தண்ணீர்உரிமைக்கே உதைபடும் நாட்டில்;பிணம்போலே நடக்கிறான் நக்கும் பிராணியாய் வலம்வரும் உன்னின்வணக்கத்தால் கிடைக்குமா நீதிவழிமுறையின் வடிவம் மாற்று!
களம்புகுந்து உயிர்விடும் தமிழர்கருவிழியில் ஈழம் வரைவர்;கிளர்ந்தெழும் புலிப்படை பகையைகிழித்தொழித்து உரிமை பதிக்கும்வளமனைத்தும் செழிக்கும் நிலமாய்வரும்நாளில் உலகம் வியக்க;அளப்பரிய பணியால் தமிழர்அகமகிழக் கொடிதான் பறக்கும்.
