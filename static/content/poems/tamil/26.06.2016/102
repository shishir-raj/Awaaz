அறப்போர் / காசி ஆனந்தன்

எட்டுத் திசைகளும் பட்டுத் தெறித்தனஈனர் குண்டுகளே! - குண்டுபட்டுத் தமதுடல் கெட்டுச் சிதறிடப்பாய்ந்தார் தொண்டர்களே!மானம் பெரிதென ஊன உடல்விழமாண்டார் தமிழ் வீரர்! - ஆவிதானம் எனத்தந்த மானத் தமிழன் தோள்தங்கம்! தங்கமடா!பெண்களை மென்மைப் பிறவிகளென்றுபேச மனம் வருமோ? - அங்கே மண்ணி லுயிர்சிந்தும் இளைஞர்க்கு வாய்த்த மகளிர் குலமல்லவோ?பள்ளிச் சிறார்களும் நல்லறப் போரிலேபாய்ந்து களிக்கின்றார்! - செந்நீர்வெள்ளத்திலாடி மரணத்தின் முத்தம்விரும்பித் துடிக்கின்றார்!ஓவென்றிரைந்து நடக்குதடா எங்கும்உரிமைப் போராட்டம்! - வாழ்வுதாவென்று கேட்டு மடியுதடா எங்கள்தமிழர் படைக்கூட்டம்!தன்னை வருத்தியும் தன்னுயிர் தந்தும்தமிழன் மடிகின்றான்! - தங்கள்பொன்னுயிர் சிந்தும் புறாக்களைக் கண்டுபுலவன் மலர்கின்றான்!எங்கும் பிணத்திரள்! எங்கும் பிணநெடி!இனிய அறமங்கை - கண்ணில்பொங்கி வழியும் புனலின் நெருப்பிலேபூமி அழியாதே?ஈழம் தமிழ்மண் இரண்டிலுஞ் செந்நீர்எழுந்து பெருக்கெடுத்து - நின்றஆழியுஞ் செங்கடலானது கண்டார்!அதிர்ந்தார் புவிமாந்தர்!
