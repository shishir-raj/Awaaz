சங்கு / பாரதியார்

செத்த பிறகு சிவலோகம் வைகுந்தம்சேர்ந்திட லாமென்றே எண்ணி யிருப்பார்பித்த மனித ரவர்சொலுஞ் சாத்திரம்பேயுரை யாமென்றிங் கூதேடா சங்கம்இத்தரை மீதினி லேயிந்த நாளினில்இப்பொழு தேமுக்தி சேர்ந்திட நாடிச்சுத்த அறிவு நிலையிற் களிப்பவர்தூயவ ராமென்றிங் கூதேடா சங்கம்.பொய்யுறு மாயையைப் பொய்யெனக் கொண்டுபுலன்களை வெட்டிப் புறத்தி லெறிந்தேஐயுற லின்றிக் களித்திருப் பாரவர்ஆரிய ராமென்றிங் கூதேடா சங்கம்.மையுறு வாள்விழி யாரையும் பொன்னையும்மண்ணெனக் கொண்டு மயக்கற் றிருந்தாரேசெய்யுறு காரியம தாமன்றிச் செய்வார்சித்தர்க ளாமென்றிங் கூதேடா சங்கம்.
