என்னைக் கவர்ந்த எழில் / புலவர் செ. இராமலிங்கன்

கீழிவான் சிவந்து கிழக்கு வெளுத்தது;பாழ்இருள் நீக்கிப் பகலவன்- வாழுயிரைமண்ணில் எழுப்பிய மாண்புடைக் காட்சியேஎன்னைக் கவர்ந்த எழில் 
ஆடும் மயிலின் அழகும், மரக்கிளையில்பாடும் குயிலின்நல் பண்ணிசைக்கும்- காடுமென்அன்னை இயற்கையின் அற்புதக் காட்சியுமேஎன்னைக் கவர்ந்த எழில்
ஏற்றம் இறைக்கும் இசைநிறை பாட்டுடன் போற்றும்ஏர் பூட்டிப் புலம்உழுது- நாற்றுநடும்கண்ணைக் கவரும் கவினுறு காட்சியே என்னைக் கவர்ந்த எழில்
மலைவீழ் அருவியும் மாமுகில் போர்த்தக்கலைவாழ் மலையும் கருத்தில்- நிலைத்திடும்எண்ணில் அடங்கா இயற்கையின் காட்சியேஎன்னைக் கவர்ந்த எழில்
வண்ணச் சிறுகற்கள் வானப் பரப்பினில்எண்ணற் கரிதாய் எழிர்சிந்த;- பெண்ணணங்காய்பொன்நிலவு தோன்றிப் பொழிந்திடும் காட்சியேஎன்னைக் கவர்ந்த எழில்
அன்னைத் தமிழுக் கணிகலனாய்க் காப்பியங்கள்முன்னை இலக்கியங்கள் முத்தொளித்து- மின்னிவரபண்ணார் தமிழ்மகளைப் பார்போற்றும் காட்சியேஎன்னைக் கவர்ந்த எழில்
