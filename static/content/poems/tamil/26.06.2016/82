வேதாந்தப் பாடல்கள் - மாயையைப் பழித்தல் / பாரதியார்

உண்மை யறிந்தவ ருன்னைக்க ணிப்பாரோமாயையே - மனத்திண்மையுள் ளாரைநீ செய்வதுமொன்றுண்டோ - மாயையே.எத்தனை கோடி படைகொண்டு வந்தாலும்மாயையே - நீசித்தத் தெளிவெனுந் தீயின் முன்நிற்பாயோ - மாயையே.என்னைக் கெடுப்பதற் கெண்ணமுற் றாய்கெட்டமாயையே - நான்உன்னைக் கெடுப்ப துறுதியென்றேயுணர் மாயையே.சாகத் துணியிற் சமுத்திர மெம்மட்டுமாயையே - இந்தத்தேகம்பொய் யென்றுணர் தீரரையென்செய்வாய் - மாயையேஇருமை யழிந்தபின் எங்கிருப் பாயற்பமாயையே - தெளிந்தொருமைகண் டார்முன்ன மோடாதுநிற்பையோ - மாயையே.நீதரு மின்பத்தை நேரென்று கொள்வனோமாயையே - சிங்கம்நாய்தரக் கொள்ளுமோ நல்லரசாட்சியை - மாயையே.என்னிச்சை கொண்டுனை யெற்றிவிட வல்லேன்மாயையே - இனிஉன்னிச்சை கொண்டெனக் கொன்றும்வராதுகாண் - மாயையேயாருக்கும் குடியல்லேன் யானென்பதோர்ந்தனன் மாயையே - உன்றன்போர்க்கஞ்சு வேனோ பொடியாக்கு வேனுன்னை - மாயையே.
