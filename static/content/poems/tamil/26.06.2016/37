அது ஒரு வசந்த காலம் / வந்தியத்தேவன்

அண்டை வீட்டு வாசுகியுடன் கூட்டாகபூப்பறிக்க வருகிறோமென்று கைகோர்த்து ஆடியதுஅஞ்சாப்போடு நின்ற காரணம் தெரியாமல் திகைக்கபூப்படைந்த காரணம் புரியாமல் குழம்பும் 
பட்ஜெட் போட்டு வாங்கிய பட்டாசுபத்தாமல் போன ஏக்கத்தைபக்கத்து வீட்டு வெடிக்குப்பை நிறைக்கும்
பத்து ரூபாய்க்கு நாலென வாங்கியபனையோலை விசிறி கோடை வெப்பமுடன்படிடா என்னும் அப்பாவின் தாக்கமும் தணிக்கும்நாணிச்சிவந்த பெண்ணின் முகமாய் உள்ளங்கை வலிக்கும்
நீரோட்டம் பார்த்து வாங்கிய வண்ணக் கோலிகள்ஆட்டத்தில் நொறுங்கும் கூடவே மனமும்பேந்தாவில் கெலித்து மாற்றானை புறங்கட்டிமுட்டி தேய்த்து பெருமையில் விம்மும்
கூர் சிவிய பம்பரம் ஆக்கர் குத்துப்படும்தென்னை மட்டை கிரிக்கெட் ஆட்டம்தோற்றுவிட்ட பக்கத்துசந்து பரந்தாமன் கையெழுத்துசாணித் தாளில் சரித்திரம் பேசும்
கூடப்பிறந்தவரை பள்ளியில் அடைகாத்துசொல்பேச்சு தட்டினால் தலையிலே குட்டிதலைமைப் பிரகடனம் செய்யும்
வருடா வருடம் வருமாமே வசந்தம்வாழ்க்கையில் மட்டுமேன் ஒரே ஓர்முறை?
