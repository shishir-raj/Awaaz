கால முனிவன் கூற்று / காசி ஆனந்தன்

எனது பெயர் காலமுனிநானின்றேல் உலகினிலோர்இயக்க மில்லை!மனித உயிர் படும் பாடும்மாநிலத்தில் உருவாகும்மயக்கம் யாவும்எனதிறைவன் அறிவதுபோல்இன்னொருவன் அறிவதெனில்அவன் யானன்றோ?பனி மலையும் காடுகளும்அலைந்து வரும் படைநிலையும்அறிவேன் மக்காள்!தோளுயர்த்தி உலகாண்ட தமிழ்ச்சாதி துடிதுடித்துமாற்றார் தம்மின்தாளடிக்கீழ் மடிகின்றபேரவலம் தாங்காமல்முழக்கமிட்டுமாளடித்தால் அடிக்கட்டும்எனச் சொல்லி விடுதலைக்குமார்பு காட்டிவாளெடுத்துத் தலை தூக்கிவந்துள்ளீர் நுந்துணிவைவாழ்த்துகின்றேன்!செருக்களத்தில் முன்னொருநாள்மோரியரைச் சிதறடித்தான்இளஞ்சேட் சென்னி!பொருப்பெடுத்த தோளுடையான்குட்டுவனோ வட நாட்டுப்போரில் வென்றான்!உருக்கமிலா மாற்றாரைச்சுந்தர பாண்டியன் ஒருநாள்அடக்கி ஓய்ந்தான்!நெருப்பெழுந்த விழியோடு தமிழ்மறவர் பொருத கதைநிறைய உண்டே!முத்தமிழர் வரலாற்றில்நேற்றுவரை மூண்டெழுந்தகொடிய போர்கள்அத்தனையும் யானறிவேன்தமிழ் மக்காள்... ஆனாலும்ஒரு சொற் கேளீர்...பத்தல்ல நூறல்லகோடிமுறை போர்க்களங்கள்பார்த்தேன்... ஆனால்இத்தகைய படையொன்றைமாநிலத்தில் இற்றைவரைகண்டேனில்லை!வீட்டினிலே பசித்திருந்துமனையாட்டி வற்றிவிட்டவெறும் முலைக்குநீட்டுகின்ற பிள்ளையின் கைதடுத்தழுவாள் என்பதையும்நினைந்திடாமல்வாட்டுகின்ற கொடிய பிணி வறுமையிலுந் தன்மானம்பெரிதாமென்றுபூட்டுடைத்து விடுதலை நாள்கொண்டுவரப் புறப்பட்டீர்...பூரிக்கின்றேன்!இறப்பதற்கும் சொத்தெல்லாம்இழப்பதற்கும் அடியுதைகள்ஏற்பதற்கும்மறப்போரில் உடற்குருதிகொடுப்பதற்கும் மலைத்தோளின்கீழே தொங்கும்சிறப்புமிகு தடக்கைகள்அறுந்துபட முழுக்கமிட்டுச்சிரிப்பதற்கும்புறப்பட்டீர்... அடடாவோ!தமிழினத்தின் போர்த்திறத்தைவாழ்த்துகின்றேன்!முன்பொருநாள் அரசோச்சிநானிலத்தின் முறைகாத்ததமிழர் பண்பைநன்கறிவேன்! அந்நாளில்உளம் வருந்தி நலிவுற்றார்எவருமில்லை!அன்புடையார் தமிழ்மக்கள்அவர்மாட்டே நிலைத்திருக்கும்சிறந்த கொற்றம்என்பதனால் தமிழாட்சிவையகத்தில் எழுவதை நான்அவாவுகின்றேன்...இப்புவியில் தமிழினத்தார்பகைவிரட்டி அரசமைப்பார்எனிலிவ் வையம்அப்பொழுதே நல்லறத்தின்வழிநடக்கும்... குறள் படித்தோர்அமைச்சராவார்!தப்புமுறை அடக்குமுறைதறுக்கர்களின் கொடுமையெலாம்சாய்ந்து போகும்!*ஒப்பரிய தமிழ்ச்சாதிஎண்டிசையும் உலகினுக்கேதலைமை தாங்கும்!கதவு திறந் திருப்பதனைக்காண்கின்றேன்.... தமிழ்மக்காள்எனினும் நீவிர்புதுமனையுள் விடுதலையின்மாளிகையில் புகுவதெனில்தடையொன் றுண்டாம்...!விதியெனுமோர் கொடுங்கிழவிஇடர் புரிவாள்... தமிழினத்தைவிழவும் வைப்பாள்....எதுவரினும் அஞ்சாதீர்!எனமொழிந்து காலமுனிஇன்னும் சொல்வான்...
