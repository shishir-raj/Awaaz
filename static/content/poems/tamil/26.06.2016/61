நான் / பாரதியார்

வானிற் பறக்கின்ற புள்ளெலாநான்மண்ணிற் றிரியும் விலங்கெலாநான்கானிழல் வளரு மரமெலாநான்காற்றும் புனலுங் கடலுமேநான்.விண்ணிற் றெரிகின்ற மீனெலாநான்வெட்ட வெளியின் விரிவெலாநான்மண்ணிற் கிடக்கும் புழுவெலாநான்வாரியி லுள்ள வுயிரெலாநான்.கம்ப னிசைத்த கவியெலாநான்காருகர் தீட்டு முருவெலாநான்இம்பர் வியக்கின்ற மாட கூடம்எழினகர் கோபுரம் யாவுமேநான்.இன்னிசைமாத ரிசையுளேனான்இன்பத் திரள்க ளனைத்துமேநான்புன்னிலை மாந்தர்தம் பொய்யெலாநான்பொறையருந் துன்பப் புணர்ப்பெலாநான்.மந்திரங் கோடி யியக்குவோனான்இயங்கு பொருளி னியல்பெலாநான்தந்திரங் கோடி சமைத்துளோனான்சாத்திர வேதங்கள் சாற்றினோனான்.அண்டங்கள் யாவையு மாக்கினோனான்அவைபிழை யாமே சுழற்றுவோனான்கண்டநற் சக்திக் கணமெலாநான்காரண மாகிக் கதித்துளோனான்.நானெனும் பொய்யை நடத்துவோனான்ஞானச் சுடர்வானிற் செல்லுவோனான்ஆன பொருள்க ளனைத்தினு மொன்றாய்அறிவாய் விளங்கு முதற்சோதிநான்.
