திண்ணை / பிச்சை சுவாமிநாதன்

கிராமத்து வீடுகளில் திண்ணையில்லா வீடு தேடினாலும் கிடைக்காதுபெரிய திண்ணை, சின்ன திண்ணை ஒட்டுத் திண்ணை.பெரிய மருது, சின்ன மருதுவாய் மகுடம் தரிக்காத மகாராஜாக்கள்ஆண்டு சரித்திரம் படைத்தவை;ஒன்றா இரண்டா? எடுத்துச் சொல்ல மாளாது;வெற்றிலைப் பெட்டியும், வெங்கலக்கூஜாவுமாகதிண்ணையில் உட்கார்ந்துவயல்வரப்பு, மடவாய்ச்சண்டை,அண்ணன் தம்பி குடும்பச் சண்டைபாகப்பிரிவினை, பண்ணை ஆட்களுக்குபஞ்சாயத்து, கோர்ட்டுக்குப் போகாமகாசு வாங்காத நியாயமான கட்டப் பஞ்சாயத்து நடக்கும்;பிள்ளைகள் நிறைந்து ஒரு திண்ணை,பள்ளிக்கூடமாய் ஆகிவிடும்;சினா மாமாவீட்டுத் திண்ணையிலேதினம் தினம் நடக்கும் சிட்டுக்கச்சேரிசாயங்காலம் வரைக்கும் ஓயாது. 
குருக்கள் வீட்டுத் "திண்ணையிலே விபூதி மந்திரிக்க,தாயத்து, குறிகேட்க வரும் கூட்டம்,
தெருக்குழந்தைகளுடன்,கட்டம், சோழி பல்லாங்குழி, கல்லாங்காய்,புளியங்கொட்டை ஆட்டம்ஆடும் சங்கரி அத்தை திண்ணை,நாட்டுச்சேதி, வீட்டுச்சேதிஅரசியல் சேதி, அக்குவேறு ஆனிவேறாக அலசதெருவே கூடும், நியூஸ்பேப்பர்மாமா வீட்டுத் திண்ணை.
வீட்டுப் பசங்க ராத்திரி,திண்ணையிலே படுக்கிறேன்.காத்துவரலே" "உள்ளே எனச்சொல்லி, தலையணைமேலே வைத்துவிட்டுஇரண்டாம் பிளே சினிமாவுக்குப் போக உதவிய திண்ணை.காற்றாட உட்கார்ந்து களிப்பும்சிரிப்புமா இயற்கைக்காற்றைஅணு அணுவா ரசித்து,மகிழ்ந்திருந்த திண்ணை.
அத்தனையும் விட்டுவிட்டுநாம் பட்டணத்துப் பகட்டுக்கு ஆசைப்பட்டு ஓடிவந்து,அலங்காரமாய் நிற்கும்அடுக்குமாடிக் கட்டடங்களில் மூடிப்போட்ட ஜாடியாய்அடைபட்டு மூச்சு முட்ட சாத்திய கதவுக்குள், காற்றை காசுகொடுத்து ஃபேன், ஏஸி என வாங்கிகரண்ட் போய், வியர்வை வெள்ளத்தில்மூழ்கி, சோபாவில் உட்கார்ந்தால், ஐயகோ! கூர்முள்ளாய்க்குத்துது, குஷன் வைத்தசோபா!
கிராமத்துத் திண்ணை நினைவுகளில்அலைபாயும் நெஞ்சில் ஏக்கம்வடியுது;இனித் திண்ணையோடு வீடு கிடைக்குமா?கிடைக்குமா?
