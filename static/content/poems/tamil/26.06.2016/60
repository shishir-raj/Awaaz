வந்தே மாதரம் / பாரதியார்

வந்தே மாதர மென்போம் - எங்கள்மாநிலத் தாயை வணங்குது மென்போம் (வந்தே)சரணங்கள்ஜாதி மதங்களைப் பாரோம் - உயர்ஜன்மமித் தேசத்தி லெய்தின ராயின்வேதிய ராயினு மொன்றே - அன்றிவேறு குலத்தின ராயினு மொன்றே (வந்தே)ஈனப் பறையர்க ளேனும் - அவர்எம்முடன் வாழ்ந்திங் கிருப்பவ ரன்றோ?சினத்த ராய்விடு வாரோ? - பிறதேசத்தர் போற்பல தீங்கிழைப் பாரோ? (வந்தே)ஆயிர முண்டிங்கு ஜாதி - எனில்அன்னியர் வந்து புகலென்ன நீதி? - ஓர்தாயின் வயிற்றிற் பிறந்தோர் - தம்முட்சண்டை செய்தாலும் சகோதர ரன்றோ? (வந்தே)ஒன்றுபட் டாலுண்டு வாழ்வே - நம்மில்ஒற்றுமை நீங்கி லனைவர்க்கும் தாழ்வேநன்றிது தேர்ந்திடல் வேண்டும் - இந்தஞானம்வந் தாற்பின் நமக்கெது வேண்டும்? (வந்தே)எப்பதம் வாய்த்திடு மேனும் - நம்மில்யாவர்க்கு மந்த நிலைபொது வாகும்முப்பது கோடியும் வாழ்வோம் - வீழில்முப்பது கோடி முழுமையும் வீழ்வோம் (வந்தே)புல்லடி மைத்தொழில் பேணிப் - பண்டுபோயின நாட்களுக் கினிமனம் நாணித்தொல்லை யிகழ்ச்சிகள் தீர - இந்தத்தொண்டு நிலைமையைத் தூவென்று தள்ளி (வந்தே)
