வீசுக புயலே / காசி ஆனந்தன்

வீசுக புயலே! வீசுக புயலே!விடுதலை உணர்வில் ஆடினர் தமிழர்!வீசுக... வெள்ளம் விரைந்து வரட்டும்!வெடித்துப் பாய்க! விண்ணை மோதுக!வீசுக புயலே.... வீசுக நன்றாய்!வெள்ளி வாளை விசிறி மின்னுக!வீசுக சிறையின் வேலி விழட்டும்!வெளுத்து வாங்குக! வெற்றி நமதே!மண்ணைக் குடைந்தால் மணிகள் கிடைக்கும்!மலையைக் குடைந்தால் வைரம் கிடைக்கும்!விண்ணைக் குடைந்தால் நிலவு கிடைக்கும்!வேறெது வேண்டும்? இங்குள மாற்றார்கண்ணைக் குடைந்தால் விடிவு கிடைக்கும்!கவிதை பாடவோர் வாய்ப்புக் கிடைக்கும்!எண்ணிக் குடைந்து வீசுக புயலே!எங்கள் விடுதலை இயக்கம் நீயே!நாளை விடிந்தால் வேலை முடிந்தது!நாடு பிறந்தது! வீசுக புயலே!கோழையர் இல்லை தமிழக மண்ணில்!குமுறி ஆடுக! ஆடுக பார்ப்போம்!தோளை நிமிர்த்திய வீரர் துள்ளினார்!தொல்லை மடிந்தது வீசுக புயலே!வேளை மலர்ந்தது! வீசுக! வீசுக!விளித்தது சங்கம் ஒலித்தது முரசே!
