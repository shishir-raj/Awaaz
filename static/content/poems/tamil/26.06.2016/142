தாவுவோம்! / காசி ஆனந்தன்

பண்டை நாள் பகைமை கொண்ட நாடுகளைவென்ற மானிடர்கள் வீழவோ....?மண்டை ஓடுகளை நண்டின் ஓடுநிகர்துண்டு செய்தவர்கள் தூங்கவோ?சண்டையின் பெருமை கொண்ட தமிழர்கள்கண்ட கண்டபடி சாகவோ?குண்டை ஏந்தியெமை அண்டும் மாற்றானைமுண்டமாக்கி வர ஓடுவோம்!
குங்குமம் குருதி பொங்கிடத் தமிழன்வெங்களச் செருவில் ஆடவும் சிங்களப் பகைவர் கண்களைத் தமிழர்தங்கொடித் திரைகள் மூடவும்கங்கையின் வடவர் சங்கடப் படவும்இங்கு வெம்பரணி பாடவும்சங்கு கத்தியது! பொங்கு மாமறவர்செங்களத்து மிசை தாவுவோம்!
தட்டுவோம் தோள்கள்! கொட்டுவோம் முரசு!வெட்டுவோம் தளைகள் வெட்டுவோம்!எட்டெனும் திசைகள் முற்றிலும் கொடியர்வெற்றுடல் கால்கொண் டெற்றுவோம்!கிட்டுவாள் இனிய வெற்றி மாமகளின்ஒட்டிலே புகழை முட்டுவோம்!பட்டிலே கொடிகள் வெட்டவான் வெளியில்விட்டிசைகள் மிழற்றுவோம்!
