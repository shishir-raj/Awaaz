வேறு / காசி ஆனந்தன்

கேட்பீர் தமிழ் மக்காள்... விதிக்கிழவி மிகக் கொடியாள்!ஆட்சி தர மறுப்பாள்! உமைஅலைப்பாள்! துயர் கொடுப்பாள்!நாட்கள் சில போனால் இவள்நலிவாள்... உடல் மெலிவாள்!மிட்சி வருமொரு நாள்.. அது வரைக்கும் இவள் திருநாள்!வையம் பெறும் இன்பம் ஒருவல்லோன் கொடை யாகும்!தெய்வம் ஒரு நாளும் அடதீங்கிழைப்ப தில்லை!எய்தும் துய ரெல்லாம் விதிஇவளின் விளையாட்டே!ஐயம் இதில் வேண்டாம்... இறைஆற்றல்தனை யுணர்வீர்!ஆண்டிலொரு நூறா? இலைஅதிலே ஒரு பாதிதாண்டு முனம் தமிழர்க்கொருதனிநா டுருவாகும்!ஈண்டிதனை இறைவன் உமக்கெடுத்தருளச் சொல்லிவேண்டின தால் செப்புகிறேன்..விடுக துய ரென்றான்!காலமுனி உரைத்தான்! படைமறவர் களிப் புற்றார்!நீல நெடு வானம் வரைபாய்ந்தார் நிலம் வீழ்ந்தார்!நாலுதிசை யதிரக் கரம்அடித்தார்! நகை வெடித்தார்!கோல முகம் படைத்தார்! முனிகுளிர்ந்து மொழி தொடர்வான்...பூத்த மரம் போல் விளங்கும்புதிய தமிழ்க் குலமே!காத்திருந்து கனி பறிப்பீர்...அதுவரைக்கும் இமைகள்சாத்தி உறங்காதீர்! படைவரிசை சரி பார்ப்பீர்!கூத்து வருமொரு நாள்.. உயிர்கொடுத்து முடி கொள்வீர்!போர் நாள் வரு முன்னே... இடை நாளில் தமிழ் மண்ணில்கூர் வாளிலும் கொடியோர் சிலர்குடி கொன்றிடப் பார்ப்பார்!சோர்வால் மனங் குலையா நிலைகொண்டே செயல் புரிவீர்!ஓர் நாள் வரும்... அந்நாள் தமிழ்உய்யுந் திருநாளே!சாதி யெனுந் தீமை... மதச் சண்டை தலை தூக்கும்!வீதி குடி ஊர்களெனவேற்றுமைக ளோங்கும்!நீதி நெறி சொன்ன தமிழ்நிலம் இழிவு தேடும்!மோதி விதிக் கிழவி செயல்வென்று முர சார்ப்பீர்!பிச்சை யுண வொன்றே பெரிதென்பான் வயிறுடையான்!எச்சில் வரு மெனினுந் தமிழ்இனத்தை விலை வைப்பான்!நச்சு மகன் குடி கேடன்நன்றியிலாப் பாவி..உச்சி பிளந்திடுவீர்! இவன்ஒழிந்தால் விடிவுண்டே!தீனி முத லென்பான் வயிறுடையான்! இவன் தோழன்ஈன மகன் தன்ன லத்தான்இனத்தை மதிப்பானா?தா னுயர்வு பெறுவதெளில்தாள் பிடித்து நிற்பான்!மானம் விலை வைப்பான்! இவன்மனைவியையும் விற்பான்!இழிவுடையான் தன்னலத்தான்எதுவரினும் அஞ்சான்!அழிவு தமி ழினமடையஅத்தனையுஞ் செய்வான்!மொழியினிலு மழகு தமிழ்மொழி மறந்த கொடியன்!குழி நெருப்பில் இவனுடலகம்கொடுத்து வெறி கொள்வீர்!என்றுரைத்தான் காலமுனிஎனது முகம் பார்த்தான்...நன்று கவிக் குழந்தாய்... ஒருநாடமைக்க எழுந்தாய்!இன்றுவரை தமிழ்ப்புலவன்ஏடெழுதிக் கெட்டான்!உன்றனைப் போல களத்திலெவன்உலவியவ னென்றான்!ஏடு படைக் கின்ற குலம்இனிய தமிழ் மொழிக்குக்கேடு படைப்போ ரதிரக்கிளர்ச்சி செயும் பொன்னாள்நாடு படைக் கின்ற திருநாளென நான் மொழிவேன்ஓடு படையோடு புறம்உணர்ந்த மறத்தமிழா!நாள் கனியும் நாள் கனியமனங்கனியும் நாட்டில்!வாள் மறையும்! போர்க்கருவிகொலை மறையும்! அன்பேதோள் கொடுக்கும்! தமிழ்ச்சாதிஅறஞ் சுமந்து வெல்லும்ஆள்பவராய்த் தமிழினத்தார்ஆவது மெய் யறிமின்!என மொழிந்து காலமுனிஇருகரமுந் தூக்கிபுனல் பொழிந்த தென இதழில் புது முறுவல் சிந்திஇனியபடி வாழ்த்தி வெளிஏற்றி வழி விட்டான்...முனிவரனின் அடிதொழுது முழங்கு படை பெயரும்....
