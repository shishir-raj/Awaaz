கோடைக் குளிர்நகர் / வைரமுத்து

முகிற்குடையின் கீழுறங்கும் சோலை - புல்லில் முத்தமிடும் பனிமுத்து மாலை - பனித்துகில்விலக்கிப் பூவழகைச் சுவையாகச் சொல்லத்தான்சுகமாக விடியுமதி காலை - அதைச் சொல்லாமல் எனக்கென்ன வேலை?
பொற்சுவட்டுப் பூப்பூமி மீது - மெல்லப் பூத்த பனி திரைபோடும் போது - நெஞ்சம்சொற்கனவுப் பந்தலுக்குள் சொக்கிநட மாடிதினம்சொல்லிவிடும் கற்பனைக்குத் தூது - அதைச் சொல்லிவைக்க வார்த்தை கிடையாது.
மீனேறி நிலம்பார்க்கும் ஏரி - சுற்றிமின்வெளியாய் நின்றமலர்ச் சேரி - அங்கேதேனேறி, தென்றலெனும் தேரேறிப் பனித்தளிர்கள்திசைபார்க்கும் வரவேற்புக் கூறி - ஆடும்செந்தோட்டம் மனத்தேரில் ஏறி.
கலைக்கோட்டத் தேனடைகள் பிழிந்து - மெல்லக்கனித்தோட்டச் சாலைகளில் வழிந்து - அந்தமலைமேட்டு மலர்ப்பள்ளம், மழைமேகப் பனிவெள்ளம்மதுபோலச் சொரிவதனால் குளிர்ந்து - பச்சை மணிபோலச் சிரித்திருக்கும் ஒளிர்ந்து.
