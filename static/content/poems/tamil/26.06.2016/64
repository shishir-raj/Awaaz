பகைவனுக் கருள்வாய் / பாரதியார்

பகைவனுக் கருள்வாய் - நன்னெஞ்சேபகைவனுக் கருள்வாய்புகைநடுவினில் தீயிருப்பதைப்பூமியிற் கண்டோமே - நன்னெஞ்சேபூமியிற் கண்டோமே.பகைநடுவினில் அன்புரு வானநம்பரமன் வாழ்கின்றான் - நன்னெஞ்சேபரமன் வாழ்கின்றான். (பகைவனுக்)சிப்பியிலே நல்ல முத்து விளைந்திடுஞ்செய்தி யறியாயோ - நன்னெஞ்சேகுப்பையிலே மலர் கொஞ்சுங் குருக்கத்திக்கொடிவள ராதோ? - நன்னெஞ்சே (பகைவனுக்)உள்ள நிறைவிலொர் கள்ளம் புகுந்திடில்உள்ள நிறைவாமோ? - நன்னெஞ்சேதெள்ளிய தேனிலொர் சிறிது நஞ்சையும்சேர்த்தபின் தேனாமோ - நன்னெஞ்சே (பகைவனுக்)வாழ்வை நினைத்தபின் தாழ்வை நினைப்பதுவாழ்வுக்கு நேராமோ? - நன்னெஞ்சேதாழ்வு பிறர்க்கெண்ணத் தானழி வானென்றசாத்திரங் கேளாயோ? - நன்னெஞ்சே (பகைவனுக்)போருக்கு வந்தங் கெதிர்த்த கவுரவர்போலுவந் தானுமவன் - நன்னெஞ்சேநேருக் கருச்சுனன் தேரிற் கசைகொண்டுநின்றதுங் கண்ண னன்றோ? - நன்னெஞ்சே (பகைவனுக்)தின்ன வரும்புலி தன்னையு மன்பொடு சிந்தையிற் போற்றிடுவாய் - நன்னெஞ்சேஅன்னை பராசக்தி யவ்வுரு வாயினன்அவளைக் கும்பிடுவாய் - நன்னெஞ்சே (பகைவனுக்)
