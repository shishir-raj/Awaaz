ஒளியும் இருளும் / பாரதியார்

வான மெங்கும் பரிதியின் சோதி;மலைகள் மீதும் பரிதியின் சோதி;தானை நீர்க்கடல் மீதிலு மாங்கேதரையின் மீதுந் தருக்களின் மீதும்கான கத்திலும் பற்பல ஆற்றின்கரைகள்மீதும் பரிதியின் சோதி;மான வன்ற னுளத்தினில் மட்டும்வந்து நிற்கும் இருளிது வென்னே!சோதி யென்னுங் கரையற்ற வெள்ளம்,தோன்றி யெங்குந் திரைகொண்டு பாய, சோதி யென்னும் பெருங்கடல், சோதிச்சூறை, மாசறு சோதி யனந்தம்,சோதி, யென்னு நிறைவிஃ துலகைச்சூழ்ந்து நிற்ப, ஒருதனி நெஞ்சம்சோதி யன்றதொர் சிற்றிருள் சேரக்குமைந்து சோரும் கொடுமையி தென்னேதேம லர்க்கொ ரமுதன்ன சோதி,சேர்ந்து புள்ளினம் வாழ்த்திடும் சோதி,காம முற்று நிலத்தோடு நீருங்காற்று நன்கு தழுவி நகைத்தேதாம யங்கிநல் லின்புறுஞ் சோதி, தரணி முற்றுந் ததும்பி யிருப்ப,தீமை கொண்ட புலையிருள் சேர்ந்தோர்சிறிய நெஞ்சந் தியங்குவ தென்னே!நீர்சு னைக்கணம் மின்னுற் றிலக,நெடிய குன்றம் நகைத்தொழில் கொள்ள,கார்ச்ச டைக்கரு மேகங்க ளெல்லாம்கனக மொத்துச் சுடர்கொண் டுலாவ, தேர்ச்சி கொண்டுபல் சாத்திரங் கற்றுந்தெவிட்டொ ணாதநல் லின்பக் கருவாம்வேர்ச்சு டர்பர மாண்பொருள் கேட்கும்மெலிவொர் நெஞ்சிடை மேவுத லென்னே!
