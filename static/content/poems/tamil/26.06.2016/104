சாவும் ஒரு வாழ்வே! / காசி ஆனந்தன்

ஏடா! தமிழ் வீரா! உனைஎலிபோல் நினைத்தாரா?வாடா படை யூடே அறவலியின் துணை யோடே!நாடா பிணக் காடா எனநால்வர் மடிந்தாலும்போடா அவர் வழியே! நகைபுரிவாள் தமிழ் மொழியே!குண்டாந்தடி கொண்டே அடிதந்தார் வெறியாளர்என்றால் அது நன்றே! உமைஈன்றாள் புகழுண்டே!பண்டை மொழி என்பார் தமிழ்பார்ப்போம் அதை வீணர்வென்றா விடுவார்கள்? மறவேங்கை விடுவானோ?"முத்தே! முழு நிலவே! விடைமொழிவாய்!" என இல்லாள்பத்தே விரல் பற்றி அவள்பதிலின் வெறி பெற்று..."சொத்தே! மொழி வித்தே! தமிழ்ச்சொல்லே! உனக்காகச்செத்தே மடிகின்றேன்!" எனச்செல்வாய் தமிழ் ஏறே!
