லோகமான்ய பால கங்காதர திலகர் / பாரதியார்

நாம கட்குப் பெருந்தொண் டியற்றிப்பன்னாட்டி னோர்தங் கலையிலு மவ்வவர்தாம கத்து வியப்பப் பயின்றொருசாத்தி ரக்கட லென்ன விளங்குவோன்;மாம கட்குப் பிறப்பிட மாகமுன்வாழ்ந்திந் நாளில் வறண்டயர் பாரதப்பூம கட்கு மனந்துடித் தேயிவள்புன்மை போக்குவ லென்ற விரதமே.
நெஞ்ச கத்தோர் கணத்திலு நீங்கிலான்நீத மேயொ ருருவெனத் தோன்றினோன்வஞ்ச கத்தைப் பகையெனக் கொண்டதைமாய்க்கு மாறு மனதிற் கொதிக்கின்றோன்துஞ்சு மட்டுமிப் பாரத நாட்டிற்கேதொண்டி ழைக்கத் துணிந்தவர் யாவரும்அஞ்செ ழுத்தினைச் சைவர் மொழிதல்போல்அன்பொ டோதும் பெயருடை யாரியன்.
வீர மிக்க மராட்டியர் ஆதரமேவிப் பாரத தேவிதிருநுதல்ஆரவைத்த திலக மெனத்திகழ்ஐய னல்லிசைப் பாலகங் காதரன்சேர லர்க்கு நினைக்கவுந் தீயெனநின்ற வெங்கள் திலக முனிவர்கோன்சிர டிக்கம லத்தினை வாழ்த்துவேன்சிந்தை தூய்மை பெறுகெனக் சிந்தித்தே.
