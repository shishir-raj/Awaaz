களம் காணும் மறவர் / இராவணதாசன்

விடுதலையின் விலைதானே மரணம்.விடுகதையா தினம்போட்டு மகிழஒடுக்கிவைத்து தடுப்பாரை தகர்க்கும்ஓய்வறியா நெடுந்தூரப் பயணம்கெடுப்பதற்கு இரண்டகத்தார் இழைக்கும்கெடுமதியை முறியடித்து ஒடுக்கும்;தடுக்கமின்றி தமிழீழம் அமையநமக்கான களம் காணும் மறவர். 
பொழுதெல்லாம் பொருளீட்டிக் கிடந்தால்பொருளற்று தவித்திடுவாய் மனிதா?பழுதற்ற குமுகாயம் படைக்க பகுத்தறிவு நெறிமுறையில் சுழல்வாய்எழுத்தொன்றி வரும்நிலையில் படிக்கஎண்ணத்தின் பொருள்பதியும் சுவட்டில்முழுதாக மனிதத்தை பரப்பும்முகவரியில் மனம் கலப்போம் மகிழ்ந்து.
உலகமயம் வலைவீசிப் பிடிக்கும்உரிமைகளை களையெடுத்து எறியும்!நிலமனைத்தும் பறிப்போகும் முறையால்நிதமிங்கு கலவரம்தான் வெடிக்கும்;பலமிழந்து குரலெழுப்பி உறங்கும்பகல்கனவில் விடுதலையா கிடைக்கும்!நலம்குன்றி பலம்தேடும் மனிதாநம் கையேதான் ஆயுதமென் றறிவாய்;
திரைப்படத்து சுருளென்று கருதிதிருப்புமுனை அரசியலில் தொடர;விரைந்துவரும் அரிதாரக் கலைஞன்வில்லங்கம் புரிவதற்கு இடமா?நுரைத்துவரும் கடல்நீராய் அசைந்துநுழைகின்ற நாயகனின் செயலில்வரைமுறையை அறியாத இளைஞர்வழிமாறிப்போவதற்கோ இயக்கம்?
