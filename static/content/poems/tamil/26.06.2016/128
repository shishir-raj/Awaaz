பாடு குயிலே! / காசி ஆனந்தன்

புள்ளிச் சிறகடித்துப் பாடுகுயிலே! - தமிழன்புதிது பிறந்தானென்று பாடுகுயிலே!வெள்ளிக் குரலெடுத்துப் பாடுகுயிலே! - எங்கள்விடுதலை வந்ததென்று பாடுகுயிலே!நேற்றுவரை உலகில் அஞ்சிநடந்தோம்! - பிறர்நீட்டும் எலும்புகளை உண்டு கிடந்தோம்!காற்றுத் திரும்பியது கண்டு மகிழ்ந்தோம் - ஒருகவிதை பிறந்ததென்று பாடுகுயிலே!சாதிப் பிரிவினைக்குச் சாட்டை கொடுத்தோம் - தமிழ்ச் சாதிக்கு மட்டுமிந்த நாட்டைக் கொடுத்தோம்!வீதிக்கு வீதி மொழி வேட்கை படைத்தோம்! - விடிவெள்ளி முளைத்ததென்று பாடுகுயிலே!ஆளப் பிறந்தவர்கள் நாடு சமைத்தோம்! - எமை ஆட்டிப் படைத்தவர்க்குப் பாடை சமைத்தோம்!ஈழத் தமிழ்மனைக்குப் பாலம் அமைத்தோம்! - கவிஎண்ணம் பலித்ததென்று பாடுகுயிலே!எட்டுத் திசைகளிலும் வெற்றி மகிழ்ந்தோம் - விண்ணின்எல்லைதனிலே கொடிகட்டி மகிழ்ந்தோம்!கொட்டும் முரசொடுகை தட்டிமகிழ்தோம் - இதுகொள்ளை மகிழ்ச்சி என்று பாடுகுயிலே!
