குழப்பம் / காசி ஆனந்தன்

கோடித் தடந்தோளாம்! அங்கேகுன்றமொரு குவையாம்!ஆடி வருங் கடல்கள் - களத்தில்ஆயிரம் ஆயிரமாம்!விழியும் நெருப்பு மொன்றே! - மறவர்விரைவும் புயலுமொன்றே!மொழியும் இடியுமொன்றே! - வெம்போர்முனையை எதுமொழிவேன்?உள்ளம் மலைக்குவமை! - அங்கேஉடல்கள் புலிக்குவமை!வெள்ளம் படைக்குவமை! - மறவர்வெறிக்கும் உவமையுண்டோ?மெய்கள் சிலிர்த்திடவே - வீரம்மிளிர்ந்த களப்புறத்தில்...ஐயோ! ஒரு நொடியில் - நிகழ்ந்தஅழிவை எதுபுகல்வேன்?கூனல் விதிக்கிழவி - பாவிகொடுமை இழைத்தனளோ?மான மறத்தமிழன் - அடடாமதியை இழந்தனனோ?என்ன மொழி யுரைப்பேன்? - இந்தஇழிவின் நிலை சிறிதோ?தென்னர் படைக்குவியல் - களத்தேசிதைந்து குலைந்ததடா!பார்ப்பான் மிகவுயர்ந்தோன்...- அவனேபடையை நடத்திடுதல்சேர்க்கும் பெருமையென்றான் - ஒருவன்சின்னச் செயல் புரிந்தான்!ஓங்கி வளர்ந்த மரம் - காற்றில்உடைந்து விழுந்தது போல்ஆங்கு தமிழ்மறவர் - நூறாய்ஆனார் நொடியினிலே!ஆதிப் புகழுடையோர் - உழவர்என்றார் சிலர் அடித்தே!சாதிக் கொடுமையடா! - இதுதான்சனியன் எனும் பொருளோ?செம்படவன் குதிப்பான்! - ஆங்கேசெட்டி செருக்குரைப்பான்!கும்பம் சரிந்ததுபோல்.... தமிழர்கூட்டம் சிதைந்தடா!கண்கள் அனல் சுழற்ற - நெஞ்சம்காய்ந்து சருகுபடவிண்ணில் இடிசிதற - நானோவேதம் முழக்குகின்றேன்.
