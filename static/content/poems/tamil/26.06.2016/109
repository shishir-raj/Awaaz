வீரத்தாய்! / காசி ஆனந்தன்

தாலாட்டெனும் தமிழைத்தவிர்ந்த பிற தமிழனைத்தும்தமிழே அம்மா!காலாட்டித் தமிழினத்தார்கண்மூடி உறங்குதற்கோஇஃது காலம்?ஏன் பாட்டி பாடுகிறாய்?இப்போதே போ! எனதுபிள்ளை கையில்கூர்ஈட்டி ஒன்றெடுத்துக்கொடு! களத்தே பாயட்டும்குருதி வெள்ளம்!தாயா நான்? யார் சொன்னார்?தசை கொடுத்தேன்.... அவ்வளவே!தமிழ்த்தாய் அன்றோசேயவனின் உடல் தாங்கும்செங்குருதி மணி நீரின்சொந்தக்காரி!தீயோர் தம் கொடுஞ்சிறையில் வாடுகிறாள் தமிழன்னை!சிச்சி... இங்கேவாய்மூடிக் கண்மூடிஉறங்குதற்கோ வளர்க்கின்றேன்உதவாப்பிள்ளை!ஓவென்று வீசுகின்ற புயல்வெளியே மின்வெளியேஉடைந்து வீழ்ந்துபோமென்று வெடிக்கின்றவான்வெளியே இவ்வேளைபுதல்வன் உள்ளேயாமின்று பாடுகின்றதாலாட்டில் உறங்குதற்கு நீதி யாதோ?சாவொன்று பாய்ந்து தமிழ்தனையழிக்க வரும்போதோதமிழா தூக்கம்?தேன்கட்டி தோற்றுப்போம்இன்தமிழைப் பெற்றெடுத்ததமிழ்த்தேன் நாடே!ஏன் தொட்டில் ஆட்டுகிறாய்?கயிறுகளை அறுத்துவிடு!பிள்ளை தூங்கும்பூந்தட்டைச் சிறு பாயைதலைணையைத் தூக்கி எறி!இப்போதே போ..நீந்தட்டும் செந்நீரில்உன்பிள்ளை! நிகழட்டும் ஒருபோர் இன்றே!
