நாட்டு வணக்கம் / பாரதியார்

எந்தையுந் தாயு மகிழ்ந்து குலாவியிருந்தது மிந்நாடே - அதன்முந்தைய ராயிர மாண்டுகள் வாழ்ந்து முடிந்தது மிந்நாடே - அவர் சிந்தையி லாயிர மெண்ணம் வளர்ந்துசிறந்தது மிந்நாடே - இதைவந்தனை கூறி மனதி லிருத்தியென்வாயுற வாழ்த்தேனோ- இதை(பல்லவி) வந்தே மாதரம், வந்தே மாதரம்என்று வணங்கேனோ? 
இன்னுயிர் தந்தெமை யீன்று வளர்த்தருளீந்தது மிந்நாடே - எங்கள்அன்னையர் தோன்றி மழலைகள் கூறிஅறிந்தது மிந்நாடே - அவர்கன்னிய ராகி நிலவினி லாடிக்களித்தது மிந்நாடே - தங்கள்பொன்னுட லின்புற நீர்விளை யாடியில்போந்தது மிந்நாடே - இதை(பல்லவி) வந்தே மாதரம், வந்தே மாதரம்என்று வணங்கேனோ?
மங்கைய ராயவர் இல்லற நன்குவளர்த்தது மிந்நாடே - அவர்தங்க மதலைக ளீன்றமு தூட்டித்தழுவிய திந்நாடே - மக்கள்துங்க முயர்ந்து வளர்கெனக் கோயில்கள்சூழ்ந்தது மிந்நாடே - பின்னர்அங்கவர் மாய அவருடற் பூந்துகள்ஆர்ந்தது மிந்நாடே - இதை(பல்லவி) வந்தே மாதரம் வந்தே மாதரம்என்று வணங்கேனோ?
