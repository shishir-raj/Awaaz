அன்பின் அற்புதம் / இராஜ. தியாகராஜன்

தெள்ளத் தெளிவினில் நல்ல வழியதில் மக்களு மேகிடவேசிந்தை குளிர்ந்திட அன்பு செலுத்திட நிற்பது நல்வழியாம்!வெள்ளை யெனும்நிற முண்மை யதன்வடி வென்றிடுந் தத்துவத்தைவெண்ணி லவுந்தினம் விண்ணி லுறைந்தொளி மின்னிடச் சொல்லிடுமே!உள்ள மெழுந்திடு மெண்ண முரைத்திடக் கண்களும் வாயிலென ஒன்றி மனத்தினி லுற்ற உணர்வினை காட்டிடும் கோவிலெனக்கள்ளங் குறைகளை யென்றுங் களைந்தினி வாழ்ந்திட வேண்டுமம்மா!காணும் நிறைகளைப் போற்றும் மனதினைப் பெற்றிடல் வேண்டுமம்மா! 
தன்னின் நலமது வேண்டிப் பிழைகளைச் செய்திடும் மன்னவரும்சான்று களற்றிட வெந்து தணிந்ததை நேரினிற் கண்டபின்னும்மண்ணி லனைவரும் மாந்த ரினமென ஒற்றுமை யோங்கிடவேவாழ்வு வளர்ந்திட நேயந் தழைத்திட எண்ணம றந்ததையேகண்டு வருந்திய உள்ள மிளகிய நம்மரும் பாவரசர்கன்னற் றமிழினில் என்று மினித்திடும் அற்புதப் பாவியற்றிஅன்பு மலர்ந்திட இன்ப மலிந்திடு மென்றிடுந் தத்துவத்தை ஐய மறுந்திட மக்க ளணைக்கவே பண்பட வேண்டுமென்றார்
