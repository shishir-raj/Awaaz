मैं नज़र से पी रहा हूँ से सामाँ बदल न जाए / अनवर मिर्जापुरी
मैं नज़र से पी रहा हूँ से सामाँ बदल न जाए
नु झकाओ तुम निगाहों को कहीं रात ढल न जाए

मेरे अश्क भीं है इस में ये शराब उबल न जाए
मेरा जाम छूने वाले तेरा हाथ जल न जाए

अभी रात कुछ है बाक़ी न उठा नक़ाब साक़ी
तेरा रिंद गिरते गिरते कहीं फिर सँभल न जाए

मेरी ज़िंदगी के मालिक मेरे दिल पे हाथ रखना
तेरे आने की ख़ुशी में मेरा दम निकल न जाए

मुझे फूँकने से पहले मेरा दिल निकाल लेना
ये किसी की है अमानत मेरे साथ जल न जाए
