पवाड़ा / तुलसी रमण
आओ चले उस गाँव
जहाँ झड़ते अनायास 
पके फल - डाल-डाल छाँव- छाँव 
चलो जीयें उस पेड़ की छाँव 
जिसका वह एक फल 
‘झाँणों- मनसा’  ने 
चखा था आधा-आधा 
रह गए थे देखते
छूट गया था बीज  
उसी पेड़ की छाँव 
बीज -दर –बीज 
उगते रहे किनते ही शाखी
झड़ते रहे कितने फल
स्तब्ध रहा पहाड़ों का 
परस्पर टकराना
थक गया 
गाँव से गाँव  सुलगना  
गूँजता रहा ‘पवाड़ा’ हर घाटी,गाँव-गाँव 

काया हो जाओ 
तुम उस फल की 

बीज हो जाता हूँ मैं 
और उगते रहें बार-बार
घाटी-घाटी गाँव-गाँव
