तुम मेरे साथ / गिरीष बिल्लोरे 'मुकुल'

तुम मेरे साथ 
एक दो क़दम चलने का 
अभिनय मत करो 
एक ही बिंदू पर खड़े-खड़े 
दूरियां तय मत करो..!
तुमको जानता हूं 
फ़ायदा उठाओगे -
मेरे दुखड़े गाने का 
मुझे मालूम है/तुम मेरे आंसू पौंछने को भी 
भुनाते हो
तुम सदन में मेरे 
दर्द की दास्तां सुनाते हो !
तुम जो 
हमारी भूख को भी भुनाते हो !
तुम जो कर रहे हो 
उसे “अकिंचन-सेवा” का नाम न दो..!!
जो भी तुम करते हो 
उसे दीवारों पर मत लिखो ..!!
तुम जो करते हो उसमें 
तुम्हारा बहुत कुछ सन्निहित है 
मित्र
ये सिर्फ़ तुम जानते हो..?
न ये तो सर्व विदित है…!
