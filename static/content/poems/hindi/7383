रूठी हुई बहार सी लगती है ज़िन्दगी / जगदीश तपिश
रूठी हुई बहार-सी लगती है ज़िन्दगी
टूटी हुई पतवार-सी लगती है ज़िन्दगी 

ना रोशनी है और ना जलता हुआ चराग 
उजड़ी हुई मजार-सी लगती है ज़िन्दगी 

मंजिल ना कारवाँ ना रहा हमसफ़र कोई 
उड़ते हुए गुबार-सी लगती है ज़िन्दगी 

जब से जुदा हुए हैं हम आपसे सनम 
फुरकत में गुनाहगार-सी लगती है ज़िन्दगी 

हम क्या खुदा से माँगते अपने लिए तपिश 
एक तिरे इंतज़ार-सी लगती है ज़िन्दगी
