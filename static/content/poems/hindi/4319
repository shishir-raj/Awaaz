जौँ लौँ कोऊ पारखी सोँ होन नहिँ पाई भेँट / ठाकुर
जौँ लौँ कोऊ पारखी सोँ होन नहिँ पाई भेँट 

तब ही लौँ तनक गरीब सोँ सरीरा हैँ ।
पारखी सोँ भेँट होत मोल बढ़ै लाखन को 

गुनन के आगर सुबुद्धि गँभीरा हैँ ।
ठाकुर कहत नहिँ निन्दो गुनवारन को 

देखिबो को दीन ये सपूत सूरबीरा हैँ ।
ईश्वर के आनस तेँ होत ऎसे मानस 

जे मानस सहूरवारे धूर भरे हीरा हैँ ॥


ठाकुर का यह दुर्लभ छन्द श्री राजुल महरोत्रा के संग्रह से उपलब्ध हुआ है।
