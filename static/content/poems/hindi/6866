सोने में देखिया के पीता हूँ शराब / क़ुली 'क़ुतुब' शाह
सोने में देखिया के पीता हूँ शराब
आशिक़ाँ का दिल हुआ उस थे कबाब

मेरे बुत कों पूजते सारे बुताँ
सभी रम्मालाँ कहो उस का जवाब

शुक्र ओ शुक्र ओ शुक्र लाखाँ शुक्र है
मेरी मजलिस कों मुल्क ना देखें ख़वाब

आसमाँ कहने कुनह मुश्किल बहुत
गर कहेंगे तो कहेंगे बु-तुराब

आशिकाँ के शेर थे जगमग उठे
मेरी आह का आग है ज्यूँ आफ़ता

कुतुब शह, बंदा गुनह-गार अब अहे
सब करो याराँ दुआ होगा सवाब
