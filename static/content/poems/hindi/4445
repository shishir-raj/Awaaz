ईजा तलबी (सॉनेट) / ज़िया फतेहाबादी
तुझ  को  देखा  तो  थी  नज़र  की  ख़ता
आह  खींची  तो  बेकरार  था  दिल
नामुराद  और  सोगवार  था  दिल
जो  हुआ  जोश ए बेख़ुदी में  हुआ

याद  आती  रही  तेरी  शोखी
भूल  कर  भी  तुझे  भूला  ना  सका
बात  बिगड़ी  हुई  बना  ना  सका
रोज़-ओ शब्  दिल  की  बेकली  ना  गई

राज़-ए वहशत  सबा  ने  ताड़  लिया
गुल-ओ बुलबुल  से  कह  दिया  जा  कर
अहल-ए गुलशन  ने  वज्द  में  आ  कर
कह  दिया  तुझ  से  माजरा  सारा

डर है , अब  तू  खफ़ा  न  हो  जाए
दर्द  दिल  की  दवा  ना  हो  जाए
