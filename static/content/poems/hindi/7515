सन्नाटोँ मेँ स्त्री / ओम पुरोहित ‘कागद’

दिन भर 
आंखोँ से औझल रही
मासूम स्त्री को
रात के सन्नाटोँ मेँ
... क्योँ करते हैँ याद
ऐ दम्भी पुरुष !

दिन मेँ 
खेलते हो
अपनी ताकत से खेल
सूरज को भी
धरती पर उतारने के
देखते हो सपने
ऐसे वक्त 
याद भी नहीँ रखते
कौन हैँ पराये
कौन है अपने !

सांझ ढलते ही 
क्यो सताती है
तुम्हेँ याद स्त्री की
भयावह रातोँ का
सामने करने को 
साहस तुम्हारा
कहां चला जाता है ?
गौर से देखो
तुम्हारे भीतर भी है
एक स्त्री 
जो डरती है तुम से
वही चाहती है साथ
सन्नाटोँ मेँ अपनी सखी का !
