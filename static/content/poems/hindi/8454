सारा देश रियल इस्टेट / दिनकर कुमार
सारा देश रियल इस्टेट
मानचित्र पर क्यों रहें
धान के लहलहाते हुए खेत
कल-कल बहती हुई नदियाँ
ताल-तलैया, झील-पोखर
हरियाली का जीवन

सारा देश रियल इस्टेट
उन्हें उजाडऩे की आदत है
वे उजाडक़र दम लेंगे
फ़सल की जगह फ़्लैट उगाएँगे
एक्सप्रेस वे बनाएँगे
रिसॉर्ट और फ़न-सिटी बसाएँगे

सारा देश रियल इस्टेट
कैसी माटी किसकी माटी
कैसी धरती कैसी माता
कैसा देश किसका तंत्र
भूमाफ़िया का देश
बिल्डर का तंत्र
बाक़ी प्रजा रहे दीन-हीन
उनके अधीन उनके अधीन ।
