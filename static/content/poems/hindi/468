शाम ढली सन्नाटा बिखरा गाँव में साँवली रात हुई / दिनेश कुमार स्वामी 'शबाब मेरठी'
शाम ढली सन्नाटा बिखरा गाँव में साँवली रात हुई
फूलों से फिर ख़ुश्बू निकली और हवा के साथ हुई

तैर रहा था काले जल पर रौशनियों से शह्र मिरा
लेकिन तुम आये तो जैसे चांदी की बरसात हुई

होंठों से दिनभर की चुप्पी वरना टूट नहीं पाती
शाम ढली थोड़ी से पी ली होंठ खुले बरसात हुई

मैं तुमसे... कह कर जो उसने अपना जुमला तोड़ा था
बरसों में जाकर वो शायद आपसे पूरी बात हुई
