खटमल-मच्छर-युद्ध / काका हाथरसी
'काका' वेटिंग रूम में फँसे देहरादून 	।
नींद न आई रात भर, मच्छर चूसें खून 	॥
मच्छर चूसें खून, देह घायल कर डाली	।
हमें उड़ा ले ज़ाने की योजना बना ली	॥
किंतु बच गए कैसे, यह बतलाएँ तुमको	।
नीचे खटमल जी ने पकड़ रखा था हमको	॥

हुई विकट रस्साकशी, थके नहीं रणधीर 	।
ऊपर मच्छर खींचते नीचे खटमल वीर   	॥
नीचे खटमल वीर, जान संकट में आई   	।
घिघियाए हम- "जै जै जै हनुमान गुसाईं	॥
पंजाबी सरदार एक बोला चिल्लाके - 	|
त्व्हाणूँ पजन करना होवे तो करो बाहर जाके 	॥
